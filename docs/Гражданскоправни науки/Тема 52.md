# **Произход. Установяване и оспорване. Припознаване. Осиновяване - условия и производство. Действие и прекратяване на осиновяването.**
## **Произход.**
Произходът е признатата биологична връзка между едно дете и жената, която го е родила, съответно мъжа, от когото е било заченато. От гл.т. на родителя това е майчинство, съответно бащинство. Тази биологическа връзка е житейски факт. За да стане юридически, произходът трябва да бъде установен по някой от начините в СК.

Принципите за произхода не са изрично формулирани, извличат се от съществуващата уредба:

Истинност – в максимална степен уредбата разкрива действителния произход на 1 дете. За това има способи за установяване на произход и за оспорване на вече установен.

Липса на формални ограничения за установяването – допустими са всички доказателствени средства.

Принцип на стабилност.

Тези принципи си противоречат. Стабилността е основна характеристика на гражданското състояние на лицата. Затова способите за установяване и оспорване са: 1. Numerus clasus; 2. Активно легитимирани са ограничен кръг лица – майка, баща, дете; 3. Част от исковете са ограничени с преклузивни срокове; 4. Ако има вече установен произход, той винаги първо трябва да се обори (чл. 71 СК). Способите за установяване и оспорване на произход изразяват уредените в закона правни средства за установяване и оспорване на биологичната връзка на произхода.

Матеева групира способите за установяване и оспорване на произход в две групи според предметното им приложно поле: 1. Специфични способи – отнасята се само до установяване/оспорване на майчинството или само на бащинството; 2. Общи способи – намират приложение и при двете.

Специфичните способи за установяване на произход от майката са два: а) вписване на жената, която е родила детето в акта за раждане като майка (чл. 60, ал. 1 и 3 СК); б) искът за установяване на произход от майката по чл. 68 СК.

Специфичните способи за установяване на произход от бащата са също два: а) презумпция за бащинство на съпруга на майката по чл. 61, ал. 1 СК; б) искът за установяване на произход от бащата по чл. 69 СК.

` `Общ, универсален, способ е само припознаването. Този извод следва от чл. 64, ал. 1, изр. 1 СК, според който всеки родител може да припознае своето дете.

Исковете за установяване и оспорване на произход са установителни искове за факти. По ГПК е предвидено за установяване само на право или отношение. Установяване на факти става само, когато това изрично уредено в закона. Установителните искове са положителни (за установяване на произход) и отрицателни (за оспорване), т.е. фактът съществува или не. Действието на съдебното решение, с което се уважава иск за оспорване на произход е декларативно, тъй като то не прекратява наличен произход. С него само се отрича наличния и той с обратно действие – от момента на раждането, а не от вл.в сила на СР. Производствата по искове за установяване/оспорване на произход са спорни, състезателни и се разглерждат по редата на особените искове производства по дела за гр.състояние (чл. 331 и сл. ГПК). Компетентен е окръжния съд като първа инстанция; не може да се постанови решение само при признание на иска.
## **Установяване и оспорване**
### Произход от майката – установяване и оспорване.
Произход от майката – съгласно чл. 60, ал. 1 СК той се определя от раждането на определено дете от определена жена. Майка на детето е жената, която го е родила, включително при асистирана репродукция. Асистираната репродукция има две форми: 1. Жената не може да зачене (бебе в епруветка); 2. Жената не може да износи детето – носи се от друга жена, която го ражда, независимо че биологичния материал е на други лица. Жената, която го носи, става негова майка. Т.е. императивно се изключва възможността за сурогатно майчинство. Фактът на раждане на определено дете от определена жена е събитие, което се отразява в акта за раждане на детето.

Способи за установяване на майчинството:

Вписване в акта за раждане (чл. 45, ал. 1 ЗГР урежда задължителното съдържание на акта). Актът установява две обстоятелства от значение за произхода от майката: - раждането на детето, - факта, че е родено от жената, посочена в акта. Актът, съставен от компетентен орган по чл. 35 ЗГР (дл.лице) и по установения от закона ред има доказателствена сила за отразените в него обстоятелства до установяване на неговата неистинност. Документът се ползва с обвързваща материална доказателствена сила по чл. 179, ал. 1 ГПК. Има установително действие, но не всяко вписване има такова (напр. за баща няма). Актът за раждане следва да бъде съставен в срок 7 дни, като денят на раждането не се брои. Ако не се състави акт в рамките на този срок – той може да се състави в рамките на същата календарна година. Ако това не се направи акт за раждане може да бъде съставен само въз основа на вл.в сила СР (производството е охранително – чл. 530 ГПК). В рамките на производството не могат да се решават правни спорове, свързани с произхода. Този способ за установяване не е съдебен.

Иск за майчинство по чл. 68 СК е вторият способ за установяване на произход от майката. Този иск може да се предяви, когато: 1. Майчинството не е установено в акта за раждане; 2. Било е установено, но е оспорено с уважаване на иска по чл. 60, ал. 3 СК. 3. Искът по чл. 68 СК е средство за защита и в хипотезата на чл. 66, ал. 2 – когато претендиращата за майка жена е извършила припознаване, но то е било оспорено при условията и по реда на чл. 66, ал. 1 СК. Искът може да се предяви от жената, която претендира, че е родила детето; мъжът, който твърди, че детето е родено от определена жена, заченала от него; и детето. Пасивната легитимация зависи от това кой е предявил иска – другите двама са винаги ответници. Като ответник винаги се призовава съпругът на майката, който би се смятал за баща на детето по чл. 69 СК. Предмет на иска е установяването на факта на раждане на определено дете от определена жена. Искът е установителен и не е ограничен във времето. Съдебното решение има установително действие, защото произходът се създава с раждането, а не с вл.в сила на СР;

Припознаване – общ способ, който ще бъде разгледан по-долу;

Оспорване на произход от майката. Оспорване е налице: 1. Когато вписваното в акта за раждане майчинство не отговаря на биологичната действителност; 2. Когато установеният чрез припознаване произход от майката бъде оспорен при условията и по реда на чл. 66, ал. 1 и 4 СК – тази хипотеза ще се разглежда при припознаването.

Средството за оспорване на произход от майката, установен с акта на раждане е отрицателен установителен иск. (не може с възражение). Оспорва се жената, вписана в акта. Право на иск имат (ал. 3 на чл. 60):

Жената, посочена в акт за раждане за майка;

Нейният съпруг, за когото има действие презумпцията за бащинство на детето съгласно чл. 61. Легитимацията на съпруга да оспорва майчинството се определя от правния интерес на презумптивния баща поради обстоятелството, че обори ли се произходът от майката, посочена в акта за раждане на детето, обезсилва се действието на презумпцията за бащинство;

Самото дете – лицето, посочено в акта за раждане. По отношение на детето, ако то е малолетно негов представител е майката, вписана в акта. Може да се иска назначаване на особен представител по чл. 29 ГПК. Непълнолетно дете може само да предявява тези искове по гражданско състояние и да бъде ответник.

Жената, която счита себе си за майка – тя задължително трябва обективно да съедини този иск с иска за установяване на произход от майката по чл. 68, ал. 1 СК. Оспорването е допустимо, само ако жената се опитва да установи майчинство (установено в съдебната практика).

Мъжът, който претендира, че детето е родено от неговата съпруга – и тук правният интерес от предявяване на иска за оспорване на произхода от майката е свързан с откриване на възможност да се установи претендирано майчинство на жената, която е родила детето, но не е вписана в акта за раждане като майка, а чрез това и бащинството. Отново е задължително съединяване на този иск с иска по чл. 71 за установяване на произход.

При жената, посочена в акта, и нейният съпруг, съединяването на исковете по чл. 60, ал. 3 с чл. 71 е възможност, а не задължително условие за допустимост.

В производството трябва да се докаже, че вписаната като майка жена в акта за раждане не е родила, или макар да е родила, не е родила детето, посочено в акта.

За предявеяване на иска по чл. 60, ал. 3 СК не е предвиден срок. Съдебното решение, с което се уважава иска, отрича със сила на пресъдено нещо произхода на детето от жената, посочена като майка. Този ефект настъпва с обратна сила. Във всички случаи, когато се оспори майчинството на жената, ще се обори и презумпция за бащинство на нейния съпруг.

Произходът от жена, родила при асистирана репродукция не може да се оспорва на това основание – не може да се оспорва от жената, дала генетичния материал, нито от нейния съпруг. Не може да оспорва и жената, вписана в акта, защото тя е родила детето и използването на репродуктивни методи е станало с нейно съгласие. Не може да оспорва и нейният съпруг – презумпцията за бащинство е необорима, ако той е дал информирано писмено съгласие за асистирана репродукция (чл. 62, ал. 5). Ако пък презумпцията бъде оборена, той не е баща на детето и няма правен интерес. И детето няма интерес да го оспорва, защото при асистирана репродукция не може да бъде майка жената, заченала детето или предоставила генетичния материал, не може то да установи произход от друга жена по исков ред, тъй като по факта на раждането му от жената, вписана в акта, не се спори.

Произходът от майка при асистирана репродукция може да бъде оспорван на друго основание – че вписаната като майка жена не е родила, или макар да е родила, не е родила това дете.
### Произход от бащата – установяване и оспорване.
Предположение за бащинство на съпруга на майката. Произходът от бащата се определя от факта на зачеване на детето. По-трудно се установява. Затова СК възприема презумпция за бащинство – чл. 61, ал. 1 „Съпругът на майката се смята за баща на детето, родено по време на брака или преди изтичането на триста дни от неговото прекратяване“ и ал. 2 „Ако детето е родено преди да са изтекли триста дни от прекратяването на брака, но след като майката е встъпила в нов брак, за баща на детето се смята съпругът на майката от новия брак“.

Оттук следва, че за да се приложи предположението за бащинство е необходима кумулативна наличност на следните презумпционни предпоставки:

Законен брак (т.е. граждански) между майката на детето и презумтивния баща. Унищожаемостта на брака не е пречка за действието на презумпцията (извлича се от чл. 48, ал. 1 СК, според който унищожаването има действие само за в бъдеще; от чл. 46, ал. 2 СК, че никой не може да се позовава на унищожаемост докато няма вл.в сила СР; и от чл. 48, ал. 2 СК, който подчертава, че предположението по чл. 61 СК важи и за заченатите или родени по време на унищожения брак деца). По отношение на нищожен брак – презумпцията не намира приложение;

Произходът на детето да е установен от съпругата, без значение е способът за установяване.

Времевата рамка, в която трябва да е станало раждането. Чл. 61, ал. 1 СК обхваща две възможни хипотези: а) Раждането да е станало през време на брака – от сключване до неговото прекратяване със смъртта на някого или с вл.в сила СР;  или б) до 300 дни от прекратяването на брака. Моментът на прекратяване на брака се определя по чл. 44 и 45, ал. 1 СК (но за обявена смърт на съпруга има специално правило в чл. 61, ал. 3 СК). Ако раждането на детето е извън тези времеви рамки съпругът на майката се изкключва като презумптивен баща и бащинството следва да се установи чрез някои от другите способи – иска по чл. 69 СК или припознаване.

Усложнени хипотези на действие на презумпцията: 1. Конфликт на презумпции за бащинство има, когато в рамките на тези 300 дни жената сключи нов брак. Чл. 61, ал. 2 решава тази колизия в полза (или може би в тежест?! – това …го е писала Матеева) на съпруга от новия брак, той се смята за презумптивен баща. Няма пречка съпругът от новия брак да оспори презумпцията, като докаже, че детето не е могло да бъде заченато от него. Ако оспорването бъде потвърдено за баща на детето се смята съпругът от първия брак. На свой ред той може да оспори тази преумзпция по исков ред в срок до една година от узнаване на СР, но не по-късно от 3 г.от влизането му в сила. Със същата правна възможност и при същите условия разполага и майката на детето (чл. 62, ал. 3, изр. 2 СК). Празнота има какво става при двубрачие на майката и коя презумпция се прилага. 2. Когато съпругът на маката е обявен за отсъстващ по съдебен ред на основание чл. 9 ЗЛС, съответно смъртта му е обявена на основание чл. 14-17 ЗЛС. В тези случаи чл. 61, ал. 3 изключва прилагането на презумпцията, ако раждането е след изтичане на триста дни след последното известие, а при обявена смърт – от датата на предполагаемата смърт. При обявяване отсъствие бракът не се прекратява, но СК установява, че презумпцията има действие само за 300 дни.

Иск за оспорване на презумптивно бащинство (чл. 62 СК). Презумпцията за бащинство е оборима само по съдебен ред и може да се обори с отрицателен установителен иск. Искът по чл. 62 не е приложим за оспорване  на припознаване, както и при погрешно вписване в акта за раждане. Искът не може да се предяви преди раждането на детето. Искът е недопустим, когато по силата на императивна норма е изключена възможността за оспорване на презумпцията – това при асистирана репродукция и съпругът на майката е дал информирано писмено съгласие за извършването й. Презумпцията в случая е необорима.

Допустимо е обаче предявяване на иска за оспорване на предположението за бащинство и когато детето е било пълно осиновено при условията на чл. 101 СК – защото осиновяването може да се прекрати, а преклузивният срок за предявяване на иска да е изтекъл.

Право на иск имат съпругът, за когото действа презумпцията; майката и детето. Когато бащинството се оспорва от новия съпруг по чл. 61, ал. 2 СК, по делото като страна задължително се призовава и съпругът от предходния брак. Този иск обаче е срочен (чл. 62) – за презумптивния баща – до една година от узнаване на раждането; за майката – до една година от раждането; за детето – до една година от навършване на пълнолетие. Новият СК дава възможност за оспорване на презумптивното бащинство и от детето. Признаването на правото на детето да оспорва, както и продължителният период от време, през който то разполага с възможността да оспорва лично – от навършване на 14г. до една година след пълнолетие, е признак на защита интереса на детето. Когато детето е малолетно иск може да се предяви от законен представител.

Съпругът на майката може да оспори, че е баща на детето, като докаже, че то не е могло да бъде заченато от него. При уважаване на иска действието на презумпцията бива оборено с обратно действие, считано от раждането на детето. Следва да се извърши отбелязване в акта за раждане въз основа на СР. Детето остава без установен произход от бащата и тоа открива пътя за установяване на бащинство чрез припознаване или чрез положителен установителен иск по чл. 69 СК.

Характерно за това производство е наличието на специфично основание за прекратяването му – при смърт на детето (чл. 335 ГПК). Хипотезата е изключение и не се прилага към производствата по другите искови способи за установяване/оспорване на произход.

Иск за установяване на произход от бащата – вторият способ за установяване на бащинство (чл. 69 СК). Предпоставки за допустимост на иска: 1. Произходът на детето от бащата да не е установе с някой от другите два способа, а ако е бил установен – да е бил успешно оборено по реда на чл. 62, съответно чл. 66 СК; 2. Детето да е родено; 3. Произходът от майката да е установен, без значение на способа. Легитимацията по този иск е ограничена – ищец могат да бъдат само майката или детето. Бащата няма правен интерес от този иск, защото има извънсъдебен способ – припознаване. Ако извършеното припознаване бъде оспорено по реда на чл. 66, ал. 1 или 4 СК, припознаващият има на разположение специален иск за установяване на произход по чл. 66, ал. 2, който е отделен и самостоятелен от иска за бащинство по чл. 69 СК.

Искът може да е предявен лично от майката или като законен представител на малолетното дете. От процесуална гл.т. е налице необходимо факултативно другарство на страната на ищеца, тъй като исковете на майката и на детето имат идентичен предмет и съединяването им за общо разглеждане зависи от ищците. Ако обаче искът е предявен само от майката и бъде отхвърлен, детето разполага с иск със същия предмет.  Когато ищец е само майката детето не се призозвава, тъй като той има самостоятелен иск. Ответник е претендираният баща. Когато искът е предявен от детето ответници са претендираният баща и майката.

Предявяването на иска по чл. 69 СК е ограничено във времето – 3-годишен преклузивен срок, чието началото тече: - за майката от раждането; - за детето от навършване на пълнолетие, но няма пречка да предяви иск и по-рано (ако предявява иска като непълнолетен не се нуждае от попечителско съдействие чл. 331, ал. 2 вр. с чл. 319 ГПК).

Установяването на бащинство изисква установяване на вероятния период на зачеване и наличие на контакт, както и да се установи биологичната съвместимост между детето и претендирания баща (ДНК).

Съдебното решение отново има установително, а не конститутивно действие, отново има обратна сила. Необходимо е отбелязване в акта за раждане. Съдът като уважи иска, служебно постановява при кого от родителите да живее детео, мерки на упражняване на род.права, режим на личните отношения, издръжка и т.н. (арг. – чл. 70 СК).

Детето придобива спрямо бащата инеговите роднини наследствени права и задължения, и то с обратна сила – считано от момента на раждането си. Ако наследството е било открито, следва наследствените отношения да се преуредят с оглед новия наследник.
## **Припознаване.**
### Обща характеристика.
Припознаването е извънсъдебен способ за установяване на произхода на детето от майката или от бащата по заявление на родителя пред длъжностното лице по гражданско състояние. Всеки родител може да припознае детето си. 

В семейнотоправната теория са изведени няколко признака на припознаването:

Едностранен правен акт – за извършването му не е необходимо съгласието на др.правен субект. То може да бъде извършено и когато др.родител е неизвестен. Предвиденото в чл. 65, ал. 2 СК съобщаване на извършеното припознаване от дл.лице по гр.състояние на другия родител и на детето не е с цел постигане на някакво съгласие, а само те да преценят дали ще го оспорват в предвидения срок. Следва да се обърне внимание и на чл. 66, ал. 3 СК, която предвижда, че ако припознаването бъде извършено преди да е съставен акт за раждане на детето, припозналият се вписва като родител, но само при положение, че другият родител заяви при спазване формата по чл. 65, ал. 1 СК, че няма да оспорва припознаването. И в този случай не е налице съгласуваност. Смисълът е, че заявлението на др.родител представлява отказ от субективното право на оспорване на припознаането при условията и по реда на чл. 66, ал. 1 СК.

Строго личен акт, чието извършване зависи от личната преценка на припознаващия. Припознаващ може да бъде всяко дееспособно лице, като СК  признава специална семейноправна дееспособност на навършилия 16 г.непълнолетен за самостоятелно извършване на припознаване.. Според Станева съгласно чл. 64, ал. 2 СК това може да е и непълнолетен родител, а по аналогия с чл. 331, ал. 2 ГПК такъв може да бъде и ограничено запретеният. Според Матеева специалната процесуална дееспособност на непълнолетните/ограничено запретените по дела за гражданско състояние и брачни искове не може да се прилага по аналогия за припознаването, тъй като то е извънсъдебен способ за установяване на произход. Според Матеева припознаване може да направи дееспособно лице или навършил 16 г. непълнолетен (чл. 62, ал. 2 СК). Непълнолетните до 16 г./ограничено запретените се нуждаят от попечителско съдействие и ако такова не е дадено, припознаването е унищожаемо (арг. Чл. 67 СК). Според Матеева малолетно или напълно запретено лице не може да извърши припознване чрез законния си представител.

Формален акт за действителността му, като чл. 65, ал. 1 СК въвежда три алтернативни форми „Припознаването се извършва лично с писмено заявление пред длъжностното лице по гражданското състояние или с декларация с нотариално заверен подпис, подадена до длъжностното лице по гражданското състояние. Заявлението може да се подаде и чрез управителя на лечебното заведение, в което се е родило детето“– адресат на волеизявлението е длъжностното лице по гражданското състояние. Заявлението при последната хипотеза е в обикновена писмена форма. После то по служебен ред се отнася до съответната община. 

Актът на припознаването е от категорията на адресираните изявления и достигането му до адресата е елемент от ФС. Според Матеева припознаването не може да се извърши от пълномощник, дори с изрично пълномощно.

Неотменим (неоттегляем) акт. Неотменимостта не изключва възможността за предявяване на иск за установяване на неистинността на псимения документ, обективиращ заявлението за припознаване. Неоттегляемостта не изключва и възможността за неговото унищожаване поради пороци във волята на припознаващия. От тълкуване на чл. 67 СК могат да се изведат следните основания за унищожаемост на изявлението: - грешка; - измама; - заплашване; - недееспособност. Упражняването на потестативното право за унищожаване на припознаването е ограничено с 1-годишен преклузивен срок, чието начало е диференцирано в зависимост от естеството на основанието – при грешка и измама от извършване на припознаването; - при заплашване от пекратяване; - при недееспсообност от придобиване. Искът е конститутивен. Ищецът трябва да докаже порок на волята си, като интересът от искът е, че отрича произхода на детето от себе си. Ищецът обаче не е длъжен да доказва, че детето не е могло да бъде заченато от него, респ. родено от нея. При уважаване на иска всички правни последици отпадат с обратна сила.

Според Таков възможно е вписаното припознаване да бъде нищожно – напр. дете, което не е било заченато към момента на припознаване; починалият не е оставил низходящи, не е спазена формата и др. Но според практиката когато припозналият е знаел предварително, че детето не произхожда от него, той няма право нито да оспори, нито да иска припознаването да бъде признато за нищожно. Практиката е категорична, че няма нищожност при припознаване на чуждо дете.
### Предпоставки за допустимост на припознаването.
Припознаването може да се извърши само по отношение на дете с неустановен произход от съответния родител. По смисъла на чл. 64 СК деца са всички хора, всеки може да бъде припознат, вкл. и пълнолетно лице (ал. 1 „Всеки родител може да припознае своето дете. Могат да бъдат припознати и заченати деца, както и починали деца, които са оставили низходящи“). Единствената пречка е чл. 71 СК, доколкото едно лице има установен произход, друг произход не може да бъде установен, докато не се атакува по съответния исков ред. Ако се припознае дете от страна на жена в брачна връзка – автоматично детето е установен произход и от бащата. Ако пък се припознава дете с утановен произход от майката, която е в брачна връзка с др.мъж, презумпцията за бащинство трябва да е била оборена по чл. 62 СК.

Законът не взема отношение допустимо ли е да се припознава пълно осиновен дете. В теорията се дава отрицателен отговор, защото припозналият няма да има никакви права. Правният интерес от припознаване на пълно осиновено дете може да се обоснове с възможността на родителя да иска по съдебен ред прекратяване на пълното осиновяване, когато единственият или и двамата осиновители на ненавършило пълнолетие дете са починали и детето остава без род.грижа. Но за да може да предяви този иск, лицето трябва да докаже родителското си качество, т.е. да установи произход на детето.

Поначало пропизнаване се извършва по отношение на родено дете, но е възможно и:

Припознаване на заченато дете. То е под отлагателно условие, тъй като зависи от сбъдването на едно бъдещо несигурно събитие – раждане на живо дете. Припознаване може да се извърши само от бащата. Но няма правен субект все още и може да бъде индивидуализиран само чрез жената, която го носи. Припознат се оказва абстрактно всеки субект, който ще се роди /без значение от брой, цвят и т.н./. Припознаването отнема време, вписването на припознаващия ще се извърши като изминат определени срокове, поради тази причина може да се извърши в по-ранен етап /преди раждането/.

Припознаване на починало лице – починалият вече не е правен субект. Предпоставка за допустимост на шрипознаването на починал е да е оставил низходящи (деца, внуци). Тогава припознаващият ще бъде в отношения с низходящите и ще е ясно, че не е с цел да получи наследство. Остават чисто нравствени причини.

Срокове за припознаване няма – винаги може да се припознае всяко лице, отговарящо на условията, т.е. лицето да няма установен произход от съответния родител.
### Оспорване на припознаването.
С приемане на СК оспорване можеше да направят само детето и другият родител, но след едно изменение възможност за оспорване се даде на Дирекция "Социално подпомагане" (ДСП) по настоящия адрес на детето и на прокурора (така е било и по-стария СК).

От гледна точка на детето редът за оспорване на припознаването е диференциран в зависимост от това дали е навършило 14 г. при извършването му или не. Ако детето е навършило 14 г. то може да оспорва припознаването само по административен ред – пред длъжностното лице по гр.състояние. Ако е било малолетно при извърването му, то може да го оспорва само по съдебен ред до една година от навършване на пълнолетие или от узнаване на припознването, ако е станало по-късно. Този иск е отрицателен установителен иск. Ако бъде уважен – действително припознаване няма, припозналият родител се заличава от акта за раждане.

Другият родител, ако е известен, може да оспорва припознаването само по административен ред – пред длъжностното лице по гр. състояние.

В действащия СК се въведе възможност и ТЛ да оспорват припознаването чл. 66, ал. 5 „Извън случаите по ал. 1 и 4 припознаването може да бъде оспорено по съдебен ред чрез иск, предявен в едногодишен срок от извършването му, от Дирекция "Социално подпомагане" по настоящия адрес на детето и от прокурора“. Срокът е едногодишен от извършване на припознаването и оспорването е по съдебен ред.

При получаване на документа, материализиращ изявление за припознаване, дл.лице по гр.състояние има административноправно задължение да съобщи припознаването в 7-дневен срок на другия родител, ако той е известен, на детето, ако то е навършило четиринадесет години, както и на ДСП. Според обстоятелствата са възможни следните хипотези:

Ако припознаването бъде извършено преди съставяне на акта за раждане на детето, др.родител може да заяви по чл. 65, ал. 1 СК, че се отказва от правото да оспорва припознаването. При това положение припозналият се вписва като родител. Този отказ обаче не засяга правото на другите лица да оспорват. За детето в случая оспорването ще е винаги по съдебен ред, защото няма да е навършило 14 г. при извършване на припознаването.

Ако бъде извършено след съставяне на акта, в полза на другия родител и на детето, ако е навършило 14 г., възника правото да оспорят припознаването с писмено заявление до дл.лице по гр.състояние в 3-месечен преклузивен срок от получаване на съобщението. СЛедват две възможности: а) ако не бъде оспорено, припознаващият се вписва като родител в акта; б) ако бъде оспорено в предвидения срок, се налага оспореният произход да бъде установяван по исков ред. Припознаващият разполага с 3-месечен срок от получаване на съобщението за оспорване, да предяви иск за установяване на своето майчинство/бащинство. Този иск е положителен установителен. Тъй като липсва специални правила за разглеждане на този иск, производството би следвало да се движи при съответно прилагане на правилата за исковете за установяване на произход. При уважаване на иска по чл. 66, ал. 2 СК с вл.в сила СР дл.лице  прави надлежно вписване в акта за раждане. При отхвърляне – припознаването се счита неизвършено.

Във всички случаи, ако при извършване на припознаването детето е било малолетно, то може да го оспори по съдебен ред. По съдебен ред могат да го оспорят и ДСП, и прокурора. Ако исковете на съответните лица бъдат уважени – припознаването се заличава със съответната бележка в акта.
### Родство. Сватовство.
Няма го в конспекта, не е допълвано от Матеева, само за информация. Родството произтича от произхода. Той е правопораждащият ЮФ на родствените отношения. Този произход се постановява или от раждането, или от презумпция или от установен/оборен произход, припознаване, осиновяване. Те предизвикват и родство, след като предизвикват произход. Правнорелевантно е кръвното родство и това, което е установено по реда на СК. Родството има степени, които показват близостта на роднините помежду им. Степените са законово определената отдалеченост на двете лица роднини, която се основава на броя на ражданията.

СК определя два вида родството:

По права линия – връзката между две лица, от които едното произхожда пряко или непряко от другото. Между двама роднини по права линия има толкова степени, колкото са поколенията (дядо-внук две степени).

По съребрена линия – връзката между две лица, които имат общ родоначалник. Съребреното родство може да бъде пълно, когато лицата имат общ баща и обща майката или са потомци с общ баща и обща майката. Когато общ е само единият родител (майката – едноутробно; бащата – еднокръвно), то е непълно. Няма родство между доведени и заварени деца, така и между доведените им родители. Връзката е по сватовство.

Правно значение на родството:

` 	`За семейното право:

Пречки за брак;

Пречки за осиновяване по права линия;

Отношенията между родители и деца – предмет са на специална уредба; включително и поддържане на лични отношения с бабата и дядото.

Издръжка – СК в чл. 140 (лицата, които дължат издръжка) и чл. 141 (лицата, които имат право на такава) урежда реда на издръжка между роднини, като ги подрежда в зависимост от линията и степента на родство. Правото и задължението за издръжка по права линия е без ограничение, а по съребрена – само братята/сестрите (втора степен).

При осиновяването. На първо място е забранено осиновяване от роднини по права линия и между братя и сестри. Изключение е предвидено за бабата и дядото, като има облекчение да не се включват в регистъра по чл. 82, Изключение е предвидено и когато се иска пълно осиновяване на дете от роднина от трета степен (леля, вуйчо и т.н).

Конфликт на интереси – в ТП; в банковото, в застрахователното право (в един и същ орган до определена степен на родство). След прекратяване на брака се прекратява сватовството чл. 76, ал. 6 „Родството по сватовство се прекратява с прекратяването на брака“.

За наследственото право – родството е основание за наследяването по закон. Най-отдалечената степен съребрено родство със значение за наследява е шеста степен (втори братовчеди).

Пълнокръвни роднини имат общи баща и майка; еднокръвни – 1 баща, различни майки; едноутробни – 1 майка, различни бащи. Това има значение само за наследственото право – еднокръвните и едноутробните получават половината от пълнокръвните. За да имаме релевантност на тези трите, трябва да имаме минимум 3 лица. Ако имаме брат и сестра, които са само еднокръвни или само едноутробни, но те нямат пълнокръвни – те се наследяват като обикновени брат или сестра.

Имаме 3 дъщери. Д-ря 1 с Д-ря 2 и с Д-ря 3 – едноутробни, защото са от различни бащи. Д-ря 2 и Д-ря 3 са пълнокръвни. 

Ако умре Д-ря 1 – наследяват Д-ря 2 и Д-ря 3 по ½;

Ако умре Д-ря 2 – наследяват Д-ря 1 (1/3) и Д-ря 3 (2/3);

Ако умре Д-ря 3 – наследяват Д-ря 1 (1/3) и Д-ря 3 (2/3);

Ако умре майката – наследяват по 1/3;

Ако умре Баща 1 – наследява Д-ря 1;

Ако умре Баща 2 – наследяват Д-ри 2, 3.

Сватовство – роднините на единия съпруг са роднини и на другия съпруг и обратно в съответната степен. Най-общо създава следните отношения:

Между съпруга и роднините на другия съпруг; и обратно между другия съпруг и роднините на съпруга;

Между баджанаци и етърви (т.е. съпрузите на две сестри или съпругите на двама братя). Ако го нямаше чл. 76, ал. 4 между тях нямаше да има родство по сватовство, защото се създават само между роднините (т.е. тези по права и по съребрена линия), а съпругата на единия брат не е такава роднина. 

Между роднините на единия съпруг и роднините на другия съпруг.

Чл. 76, ал. 3 „Степента на родството по сватовство между роднините на единия съпруг и роднините на другия съпруг се определя, като се съберат степените на родство между единия съпруг и неговите роднини и другия съпруг и неговите роднини“. В линията и степента, в която едно лице е роднина на единия съпруг, то е роднина по сватовство и на другия (снаха и свекърва са от първа линия; внукът на единия съпруг е в сватовство втора степен с другия съпруг; родителите на съпрузите са роднини по сватовство от втора степен; моята баба ще бъде по роднина по сватовство от четвърта степен с бабата на моя съпруг). Според чл. 76, ал. 4 „Съпругите на двама братя или съпрузите на две сестри са роднини по сватовство от втора степен“ – въпреки че не е спазено правилото за пораждане на сватовство, самият закон урежда това нормативно положение, за да отчете житейската близост.

Значение – само в предвидените от закона случаи. Такова значение има, макар и не изрично, в отношенията между детето и съпруга на родителя – чл. 122, ал. 3 и чл. 124, ал. 4. СК предвижда, че родството по сватовство се прекратява с прекратяването на брака.

Родствени са отношенията, основани на произхода. Отношения като при произход се установяват и с извършване на осиновяване. При пълното осиновяване възникват права и задължения като между роднини по произход. При непълното – такива отношения възникват само между осиновения и неговите низходящи и осиновителя. ЮФ, който поражда родството, е осиновяването. Самият закон обаче придава на ПО-ята съдържанието, което имат ПО, основани на произход.
## **Осиновяване – условия и производство.**
### Понятие – изцяло Матеева.
Осиновяването е правен акт, по силата на който между две лица се създава правно отношение, наподобяващо това между родител и дете, респ. на отношението между детето и роднините на родителя. Терминът осиновяване се употребява с две значения: 1. ЮФ, от който възниква осиновителното ПО; 2. Самото осиновително ПО.

С оглед първото си значение, осиновяването се сочи изрично в чл. 1 СК като един от ЮФ, от които възникват семейни отношения. Като вид ЮФ е от категорията на смесените ФС, които включват гражданскоправни елементи (необходими съгласия) и съдебноохранителен елемент (конститутивно СР на окръжния съд (ОС), с което се уважава искането за осиновяване). Осиновяването не е договор, въпреки наличието на гражданскоправни елементи, нито множество едностранни правни сделки. Нещо повече чл. 89, ал. 6 СК изключва всякакъв елемент на възмездност.

От произхода, който е биологичен факт и основаната на него кръвна връзка не може да се прекрати със съдебен акт. Напротив, осиновяването представлява изкуствено създадена връзка която се прекратява така, както е създадена.

От припознаването, което е способ за установяване на произход. Припознаването на създава произход, а само го прогласява – произходът се счита установен от раждането. Напротив, СР, с което съдът уважава искането за осиновяване и го допуска, има конститутивно действие с ефект за в бъдеще, докато осиновяването не бъде прекратено.

Във второто си значение – самото осиновително ПО, което се поражда от вл.в сила на съдебното решение по чл. 97 СК. По форма и съдържание наподобява ПО между роднини по произход. Кръгът на лицата, между които се пораждат взаимни права и задължения зависи от типа осиноване: а) пълно – поражда се връзка между осиновеното дете и неговите низходящи, и осиновителя и неговите роднини; б) при непълно – само между осиновеното дете и неговите низходящи, и осиновителя.
### Материалноправни условия за осиновяване.
Условията за осиновяване. Таков разделя условията на абсолютни (няма изключения) и относителни, от които има изключения. Матеева ги дели по друг начин, който е коренно различен и ще бъде написан по-долу.

Абсолютни – отнасят се до личността:

За осиновявания: пределна възраст, която не трябва да е достигната към деня на подаване на молбата за осиновяване – чл. 77, ал. 1 „Може да бъде осиновено само лице, което при подаване на молбата за осиновяване не е навършило осемнадесет години“. Еманципацията не е пречка за осиновяването. Недопустимо е да се осиновяват лица, които все още не са родени.

За осиновителя – чл. 78 „Може да осиновява дееспособно лице, което не е лишено от родителски права“:

Дееспособно – пълнолетен или непълнолетен, който е еманципиран.

Да не е лишен от родителски права. Ако е бил лишен, но родителски права са възстановени – няма пречка.

Предимство на родствената връзка. При осиновяване на близнаци има изискване поначало да се осиновяват заедно – допуска се разделно осиновяване, ако в продължение на 6 месеца от вписването на децата в регистъра по чл. 83 не са могли да бъдат осиновени заедно и ако интересите им налагат това (чл. 77, ал. 2). При осиновяване на братя и сестри правилото е обратно – възможно е осиновяване поотделно, но като изключение, ако е създадена емоционална връзка между тях, те се осиновяват заедно (ал. 3).
### Относителни.
Възраст – минималната разлика във възрастта е 15 години. Има две изключения в чл. 79 „Осиновяващият трябва да е най-малко с петнадесет години по-възрастен от осиновявания. Разлика във възрастта не се изисква, когато съпруг осиновява рожденото дете на своя съпруг. Когато осиновяването се извършва едновременно или последователно от двама съпрузи и за единия от тях разликата във възрастта е налице, не се изисква такава разлика за другия съпруг“. 

Да не са роднини помежду си чл. 80, ал. 1 СК „Не се допуска осиновяване между роднини по права линия и между братя и сестри“. Т.е. възможно е по съребрена напр. леля и племенник.

Изключение от забрана за осиновяване по права линия е предвидено в чл. 80, ал. 2 за дядо и баба „Дядото и бабата или единият от тях могат да осиновят свой внук, когато той е роден извън брак или когато родителите или единият от тях е починал. Съдът изслушва и другите дядо и баба на осиновявания“. Прабаба и прадядо не могат да осиновят правнуци. Направено е поради защита интересите на детето и голямата възрастова разлика. 

Забрана едно лице да е осиновено от две лица. Изключение е предвидено за съпрузите – чл. 81, ал. 1 „Никой не може да бъде осиновен от две лица, освен ако те са съпрузи“. 

Забрана едно лице да бъде осиновено, докато съществува друго осиновяване – чл. 81, ал. 2 „Никой не може да бъде осиновен втори път, докато не е прекратено съществуващото осиновяване.“. Не е възможно, ако съпрузите-осиновители се разведат новите им съпрузи да осиновят детето, защото не е прекратено предходното осиновяване.

Допълнително условие е предвидено при пълното осиновяване – осиновяваният да е вписан в регистъра на деца за пълно осиновявани и осиновяващият да е вписан в регистъра на осиновяващи за пълно осиновяване (чл. 82, ал. 1).

Не се изисква вписване на детето, както и на осиновяващите в регистъра на осиновяване (ал. 2 на чл. 82), когато:

„...съпруг осиновява дете на своя съпруг“;

„... при осиновяване на внук от дядо и баба или от единия от тях“;

„..., както и при осиновяване от роднина по съребрена линия от трета степен“ (леля и племенник).

Не се изисква вписване в регистъра на осиновители на следните лица:

„при осиновяване от настойник или попечител;

„или от семейство на роднини или близки, при които детето е настанено по съдебен ред съгласно Закона за закрила на децата“.

Матеева дели условията за осиновяване на: общи, които трябва да са налице независимо от типа осиновяване; и допълнителни – които обуславят допустимостта само на пълното осиновяване. На свой ред общите се делят на условия, отнасящи се до осиновявания; и условия, отнасящи се до осиновяващия.

Но преди да бъдат разгледани, според Матеева СК поставя едно абсолютно изискване за допускане на осиновяването, което има самостоятелно правно значение в смисъл, че съдебната преценка за неговата липса е основание за отхвърляне на искането за осиновяване, въпреки формалното наличие на всички останали условия по закона – това е интересът на осиновяването дете (чл. 97, ал. 2 СК). Това изискване се намира не раздела материалноправни условия за осиновяване, а при допускане на осиновяването. То се явява като самостоятелен критерий за съдебна преценка на целесъобразността на исканото осиновяване.
### Общи условия за основяване, отнасящи се до осиновявания:
Минимален и максимален възрастов праг: осиновяваният да не е навършил 18 г. (независимо дали е еманципиран) и да са изминали 30 дни след раждането (чл. 89, ал. 2 СК). Да не е вече осиновен (чл. 81, ал. 1 и 2 СК). Тази забрана има две насоки: - едно лице не може да бъде осиновено от две или повече лица; - последващо осиновяване от др.лице. Принципът е, че едно дете може да бъде осиновено втори или следващ път само след прекратяване на предходните осиновявания.

СК установява изключения и от двата аспекта на забраната, като едно лице може да бъде осиновено едновременно или последователно от две лица, само акто се са в брак. Забраната не се прилага и при осиновяване на внук от рождени баба и дядо.

В хипотезата на осиновяване от две лица условията и пречки се преценяват поотделно за всеки. Самостоятелността се изразява и в това, че прекратяване на осиновително ПО с единия съпруг, не повлича прекратяване с другия. Императивната забрана намира израз и в това, че е пречка осиновител, осиновил дете при условията на непълно осиноване, да поиска “преминаване” в пълно. Това може да стане само ако прекрати непълното.

Зачитане и съхраняване на родствената връзка между две или повече деца. СК въвежда принципа, че близнаци се осиновяват заедно. По изключение те могат да бъдат осиновявани поотделно, ако в продължение на 6 месеца от вписването в регистъра не са могли да бъдат осиновени заедно и ако интересите им налагат това. Необходимо е кумулативно наличие на тези предпоставки. СК въвежда и още едно изискване – братя и сестри се осиновяват заедно, ако имат емоционална връзка (въпрос на конкретна преценка).
### Общи условия за осиновяване, отнасящи се до осиновяващия:
да е дееспособен, т.е. пълнолетен и непоставен под запрещение. Към дееспособните се включа и еманципирания непълнолетен.

да не е лишен от родителски права (т.е. липсва влязло в сила СР на районния съд за лишаване от родителските права на основание чл. 132 СК). Родителските права на въпросното лице не следва да са му били възстановени по смисъла на чл. 135, ал. 2 СК. Няма формална пречка лице, с ограничени родителските права да осиновява, но ще се преценява през призмата на интереса на осиновявания.

осиновяващият да е с поне 15 г. по-възрастен от осиновявания (чл. 79, ал. 1 СК). Спазването на това изискване не е необходимо в два случая: а) когато съпруг осиновява рожденото дете на своя съпруг; б) когато осиновяването се извършва едновременно или последователно от двамата съпрузи и за единия от изискването е налице (чл. 81, ал. 1 и 3 СК).

да не е роднина по права линия на осиновявания, както и да не е негов брат или сестра. Няма ограничение за осиновяване на дете от негов роднина по съребрена линия от трета и по-далечна степен.

От тази забрана е установено едно изключение в полза на бабата и дядото на детето. За да могат тези лица да осиновят внука си чл. 80, ал. 2 СК изисква още: - внукът да е роден извън брак; или – когато единият или и двамата родители са починали (макар и роден в брак). В първата хипотеза, ако родители по-късно сключат брак осиновяване е недопустимо. При искане за осиновяване от бабата/дядото по едната линия (майчина/бащина), се изслушват бабата/дядото по-другата. При конкуренция – съдът решава с оглед интереса на детето.

Предвидената възможност за осиновяване на внук от баба/дядо не представлява субективно право на тези лица, т.е. съдът преценява както при всяко осиновяване.
### Допълнително условия за пълно осиновяване, отнасящи се до осиновявания:
Осиновяваният е вписан в регистъра на деца за пълно осиновяване по чл. 83, ал. 2 СК. Регистрите на деца за пълно осиновяване се водят от регионалните дирекции за социално подпомагане, т.е. на регионално ниво. Производството по вписване на дете е едностранно и безспорно охранително. Отказът/заповедта за вписване се оспорват по реда на АПК.

Чл. 84 урежда реда, по който децата биват включени в регистъра. Вписват се:

В първите две ал. на чл. 84 са уредени хипотезите на служебно вписване на дете, което е под закрилата на ДСП (настанено извън семейството на родителите) „... дете, настанено по административен ред съгласно ЗЗДет., чиито родители са неизвестни или са дали съгласие за пълно осиновяване, дирекция "Социално подпомагане" уведомява дирекция за социално подпомагане за вписването му в регистъра.“  И по ал. 2 „детето е настанено в специализирана институция ... и родителят без основателна причина не е поискал прекратяване на настаняването или промяна на мярката за закрила, дирекция "Социално подпомагане" уведомява ...регионалната дирекция за социално подпомагане за вписването му в регистъра. Когато на детето е предоставена социална услуга - резидентен тип, или е настанено в приемно семейство и родителят не е поискал прекратяване на настаняването Дирекция "Социално подпомагане" уведомява регионалната дирекция за социално подпомагане за вписването на детето в регистъра, ако интересите на детето налагат това.“.

В хипотезите на ал. 3-5, инициативата за вписването не е на ДСП, защото детето не се намира под специална закрила по смисъла на Закон за защита на детето.:

По инициатива на настойник/попечител, когато родителите на детето „... са починали, лишени от родителски права или поставени под пълно запрещение“.

По инициатива на самото дете, което е навършило 14 г. и е поставено под попечителство „Поставеният под попечителство може да поиска да бъде вписан в регистъра...“

По молба на родителите, подадена чрез ДСП, ако вписването е в интерес на детето (ал. 5).
### Допълнително условия за пълно основаване, отнасящи се до осиновяващия:
Осиновяващият да е вписан в Националния регистър на осиновяващи за пълно осиновяване по чл. 85 СК. Той се води от Агенция социално подпомагане и е на национално ниво.

Вписването в този регистър става по инициатива на осиновяващия и включва:

Социално проучване на кандидата – производството се развива пред ДСП по постоянния адрес на кандидата и започва с подаване на заявление за издаване на разрешение за вписване в регистъра (чл. 86, ал. 1 СК). Проучването включва най-малко три срещи с осиновяващия; най-малко едно посещение в дома; най-малко една среща с членовете на семейството на осиновяващия и др.

Издаване на разрешение за вписване в този регистър. Това е ИАА и подлежи на обжалване. Разрешението трае две години и след изтичането му подлежи на нов анализ. Разрешението се прекратява по молба на осиновяващия, по преценка на ДСП (чл. 87, ал. 2), при наличие на вл.в сила съдебно решение за осиновяване, освен ако лицето не е било одобрено за осиновяване на повече от едно дете; при смърт.

Вписване в регистъра – в тридневен срок от издаване на разрешение ДСП уведомява своята РДСП, която служебно извършва вписването. Неприложимост на допълнителните условия за пълно осиновяване:

Не се изисква вписване на детето, както и на осиновяващите в регистъра на осиновяване (ал. 2 на чл. 82), когато:

„...съпруг осиновява дете на своя съпруг“. Без значение дали детото е рождено/осиновено.

„... при осиновяване на внук от дядо и баба или от единия от тях“;

„..., както и при осиновяване от роднина по съребрена линия от трета степен“ (леля и племенник). Тази хипотеза не може да се прилага по аналогия за други роднини по съребрена линия от по-горна степен.

Не се изисква вписване в регистъра на осиновяващите на следните лица:

„при осиновяване от настойник или попечител;

„или от семейство на роднини или близки, при които детето е настанено по съдебен ред съгласно З за закр.Д“
### Не е включено:
Административни изисквания. Става дума само за пълното осиновяване. Административната фаза се развива в няколко последователни етапа: Проучване на интереса на детето и вписване в регистъра; 2. Проучване на годността на кандидатите за осиновители и вписване; 3. Определяне на подходящ осиновяващ.

Има 3 нива: централно ниво; регионално ниво (28-те области); общинско. Органите на централно ниво: 1. Агенция за социално подпомагане; 2. Министерство на правосъдието (трябва да е министъра на правосъдието); 3. Орган към министъра на правосъдието – Съвет по международно осиновяване (уредба на международното осиновяване – чл. 110-121 СК). Функциите на Съвет по международно осиновяване са подобни на Съвета на вътрешно осиновяване.

Министърът на правосъдието води 4 регистъра, които се отнасят само до международните осиновявания:

Регистър на българчета, които ще се осиновяват от чужденци.

Чужденци, които ще осиновяват българчета.

Българи, които искат да осиновяват чужденци.

Регистър на акредитирани организации за посредничество при осиновяването.

На централно равнище има само 6 регистъра. Имаме национална електронна система – обединява данните от 28-те национални регистъра.
### Регионално ниво:
Дирекция „Социално подпомагане“ – 28. Тук се води регистърът на деца, които ще се осиновяват. Тя може да вписва в този регистър децата. Агенцията на национално равнище само обобщава и поддържа списъка чл. 83, ал. 1 „Агенцията за социално подпомагане поддържа Национална електронна информационна система за децата, които могат да бъдат осиновени при условията на пълно осиновяване“. Регионалната дирекция вписва в националния регистър на осиновителите, който се води от Агенция СПодпомагане. Регистърът на осиновителите е единен – на национално ниво (чл. 85 „Агенцията за социално подпомагане води Национален регистър на лицата, които желаят да осиновят дете при условията на пълно осиновяване.“). Регистрите на осиновяването са на регионално ниво – 28 на брой – чл. 83, ал. 2 „Регионалните дирекции за социално подпомагане водят регистри на деца, които могат да бъдат осиновени при условията на пълно осиновяване“. 

Съвет по вътрешно осиновяване – към дирекцията Социално подпомагне. Съветът по вътрешно осиновяване определя кой кого ще осиновява. Съветът по вътрешно осиновяване предопределя кой осиновител с кой осиновен ще се събере. 

Молба за осиновяване – подава се от осиновителя, но не се подава директно към окръжния съд, а чрез Регионалната дирекция Социално Подпомагане (РДСП) (чл. 96, ал. 1). Това е направено, за да се спести работата на съда по проверка. 
### Общинско ниво:
Общински дирекции Социално подпомагане:

По отношение на регистъра на децата (осиновяваните): те предлагат на регионалните дирекции деца за вписване в регистъра – чл. 84, ал. 1 и др. „За дете, настанено по административен ред съгласно Закона за закрила на детето, чиито родители са неизвестни или са дали съгласие за пълно осиновяване, дирекция "Социално подпомагане" по настоящия адрес на детето уведомява писмено в 7-дневен срок от настаняването регионалната дирекция за социално подпомагане за вписването му в регистъра“.

По отношение на регистъра на осиновяващите – Най-важната им функция е във връзка с проучването и разрешаването на вписването в националния регистър за осиновители чл. 86, ал. 2 и 3 „(2) Дирекция "Социално подпомагане" извършва социално проучване за годността на лицето да осинови дете. (3) Лице, получило разрешение от дирекция "Социално подпомагане", се вписва в регистъра служебно“. Тук регионалната дирекция действа при обвързана компетентност. Ако общинската разреши вписването – то става служебно. Тази дирекция разяснява последиците от осиновяването на осиновителите.

Дирекцията на общинско ниво дава и доклад в производството по осиновяване (чл. 97, ал. 1, изр. 2 „При пълно осиновяване съдът изисква доклад от дирекция "Социално подпомагане"“. Той не е обвързващ, но ако докладът е негативен, най-вероятно е съдът няма да допусне осиновяване. Смисълът на доклада е умерен.

Прокурор – допълнителна контролираща инстанция. Съгласно чл. 97 той дава заключение.
### Международно осиновяване. 
До 2003 г. критерий за разграничаване беше гражданството, а сега е обичайното местопребиваване на детето и на осиновителя. При осиновяване на дете с обичайно пребиване РБ от чужденец с обичайно пребиваване в РБ ще се приложи чл. 77-98 СК. Когато детето е в РБ, а чужденецът с обичайно пребиване в чужбина, ще се приложат както правилата за нац. осиновяване, така и особените правила по чл. 110-121. Това осиновяване е международно, защото предстои преместване на детето от държавата по произход в държавата по пребиваване на осиновителя.

Особености при режима. На първо място СК въвежда принципа за предимство на националното осиновяване и субсидиарен характер на международното. Дори и при започнало административно производство по международно осиновяване с вписване в регистъра по чл. 113, ал. 1, т. 1, детето запазва шансовете си за национално осиновяване.

На следващо място – детето трябва да е изчерпало възможностите за осиновяване в страната (чл. 110, ал. 1 СК) – т.е. липсва кандидат за период от 6м. от момента на вписване в регистъра, въпреки че Съветът по осиновяване е определил не по-малко от трима осиновяващи за детето.

Освен това предпоставка за допустимост е съгласието на министъра на правосъдието. Той може да откаже да го даде, когато са налице обстоятелства, които не са в интерес на детето и когато са допуснати нарушения в процедурата (чл. 117).

Производството по допускане на международно осиновяване включва: 1. Вписване на детето в регистъра за м.осиновяване; 2. Вписване на осиновяващ в регистъра на м.осиновяване (те са два вида – регистър на осиновяващи с обичайно местопребиваване в чужбина; – регистър на осиновяващи в постоянно местопребиваване в РБ, които желаят да осиновят чужденци). 3. Определяне на подходящ осиновяващ;  4. Съгласие от министъра на правосъдието.

Съдебното производство за осиновяване на детето с обичайно местопребиваване в РБ от лице с обичайно местопребиваване в чужбина се извършва от СГС. Делото се разглежда по реда за допускане на нац.осиновявания.

За меж.осиновяване има и няколко подзаконови актове: Наредба №13 от 2009 на министерството на правосъдието за определяне на условията и реда за даване на съгласие за международно осиновяване и за воденето за регистрите на международните осиновявания; Наредба №12 от 2009 за условията и реда за издаване и отнемане на разрешение за посредничество при международно осиновяване и за осъществяване и прекратяване дейността на акредитираните организации.
### Необходими съгласия и мнения за извършване на осиновяване.
Съгласията са необходим елемент от смесения ФС на осиновяването. Допускането на осиновяването при липса на съгласие води до унищожаването му по съдебен ред, което довежда до прекратяване на осиновителното ПО. Мненията на лицата в особените хипотези не са правнообвързващи съда изявления, но той е длъжен да ги изслуша в съдебното производство.

Чл. 89 СК предвижда необходимо съгласие на четири категории лица, за да се допусне осиновяване – абсолютна материалноправна предпоставка:

На осиновяващия – законът има предвид това, което се дава пред съда. Осиновяващият изразява становище относно осиновяването в три момента: 1. За подаване на заявление до ДСПодпомагане по неговия постоянен адрес за издаване на разрешение за вписване в регистъра. 2. При получаване на уведомление за определянето му за подходящ осиновяващ на конкретно дете 3. И на последно място е съгласието пред съда;

Родителите на осиновяваното дете биологическите му родители, доколкото произходът от тях е установен. Това е тяхно право и затова СК дава възможност да оттеглят предварително даденото си съгласие.

На детето, ако е навършило 14 г. То дава съгласие самостоятелно и от свое име лично пред съда. Против волята му не може да се извърши осиновяване.

Съгласие от съпруг на осиновяващия и на осиновявания. Съпруг на осиновяващия, т.е. осиновява само единия съпруг, а не двамата. Няма да има правна връзка със съпруга на осиновителя. Съпруг на осиновявания е много малко вероятна хипотеза, трябва да е навършил 16 г., да е сключил брак с разрешение на РС. Особеното е, че липсата на тяхното съгласие не е основание за унищожаване на допуснатото осиновяване.

Съществен елемент на съгласието е изричното посочване на типа осиновяване – пълно или не. Според Матеева, ако горепосочените лица са дали съгласие без да посочили типа осиновяване, или без да са им разяснени последиците – би могло да се поддържа, че е налице основание за унищожаване поради лиса на съгласие.

В няколкото категории случаи от тези лица се изисква мнение, а не съгласие. Разликата е, че съгласието е обвързващо и без него не може да се извърши осиновяването. Докато мнението има само информативен за съда характер. Отрицателното мнение не е пречка за извършване на осиновяване. Изисква се мнение (чл. 90):

Осиновяваният, ако е под 14 г. Неговото мнение не е обвързващо. Под 10 г. възраст не бива изслушвано въобще съгласно Закона за закрила на детето. (Матеева не го включва)

От настойници и попечители,т.е. лицето няма родители. Законът отчита обстоятелството, че настойникът/попечителят не е тясно свързан с детето, като родителя, затова неговата роля няма обвързващо значение. Мнение дава и настойническият съвет, респ. заместник-попечителя, когато настойник, респ. попечител осиновява детето.

Съпрузите на осиновяващия и на осиновявания, ако са поставени под ограничено запрещение. Родителите на осиновяваното дете – ако са малолетни, поставени под ограничено запрещение  или лишени от род.права по отношение на осиновяваното дете. Непълнолетният родител дава съгласие. Ако е поставен под пълно запрещение не се взима дори мнението

Не е необходимо съгласие на родителя на детето:

По чл. 93 все още не е довело до лишаване на родителски права – законът допуска отново осиновяването да се извърши без съгласие, но след изслушване на мнението. Такъв родител не би следвало да има решаваща воля. Този родител се призовава, за да бъде изслушан от съда, когато:

Трайно не полага грижи за детето и не дава издръжка. Нямаме ориентир за продължителността, затова се преценява във всяка ситуация (ал. 1).

Отглежда и възпитава детето по вреден за развитието му начин. Смисълът на разпоредбата е за драстични случаи на увреждане интересите на детето. Отглеждането е свързано с храната, облеклото и грижата за здравето на детето (ал. 1).

**Не се изисква съгласие, нито се изслушва родителя, когато детето:**

Настанено е в специализирана институция. Необходимо е още „родителят в срок до 6 месеца от датата на настаняването по административен ред съгласно Закона за закрила на детето без основателна причина не е поискал прекратяване на настаняването или промяна на мярката и връщане на детето или настаняването му в семейство на роднини или близки по реда на Закона за закрила на детето.“. Малко е пресилена тази разпоредба, защото 6 месеца текат от датата на настаняването. Родителят не може да остави детето по свое желание (преди е имало договорен ред; родителят е давал детето си за определен срок за настаняване и 6 м. текат след изтичане на този срок), а детето се настанява по административен ред и ако в 6 месеца не го поиска, означава, че може да бъде даден за осиновяване.

или ал. 3 „..и когато на детето е предоставена социална услуга - резидентен тип, или е настанено в приемно семейство и е вписано в регистъра на деца за пълно осиновяване“.

Съгласието на осиновяващия, на родителите на осиновявания и на съпрузите на осиновявания и на осиновяващия, както и мнението, може да бъде дадено в следна форма:

Лично пред съда. Осиновяваният може да даде съгласие само лично пред съда;

С декларация с нот.заверка на подписите;

Чрез особен пълномощник;

При най-честата хипотеза на задължително пълно осиновяване родителите на осиновявания дават предварително съгласие за осиновяване, което е предпоставка за вписване на детето в регистрите по осиновяване.

Чл. 92 урежда оттегляне на предварителното съгласие. Явление отказ от родителски права няма, макар и да има споразумение за осиновяване, защото родителят е такъв до осиновяването, ако то настъпи. Родителят може във всеки един момент може да оттегли съгласието за осиновяване. Това става със заявление с нот.заверка на подписа, подадено до ДСП, с копие до РДСП. Крайният момент на подаване на заявлението е до започване на производството по осиновяване пред съда (чл. 92 СК). В тази хипотеза детето се заличава от регистъра на деца за пълно осиновяване;

Предварително даденото съгласие е различно от съгласие до момента, защото съгласие е съгласие за конкретно осиновяване от конкретното лице. При предварителното се дава генерално съгласие и няма да искаме ново за конкретния случай.
### Ред за извършване на осиновяването.
Ред за извършване на непълно осиновяване. Процедурата е молба директно до окръжния съд, който разглежда всички обстоятелства, за да се убеди, че осиновяването е в интерес на детето чл. 96, ал. 3 „Молбата за непълно осиновяване се подава от осиновяващия до окръжния съд по постоянния адрес на молителя“.

При пълно осиновяване процедурата е толкова проста както при непълно осиновяване, когато сме в хипотезата на чл. 82, ал. 2 и ал. 3:

осиновяването се извършва от съпруг на родителя на детето;

от дядо и баба;

от роднина по съребрена линия от трета степен (ал. 2);

от настойник или попечител или от семейство на роднини или близки, при които детето е настанено съгласно З за закр.Д. При тях отпада изискването за вписване в регистъра на осиновителите, но осиновяваният трябва да бъде вписан в регистъра на деца за пълно осиновяване. Освен това тези лица се проучват от ДСП по постоянния им адрес.

Извън тези случаи правилото на пълното осиновяване е двуфазен модел: административно и съдебно производство.
### Административното производството обхваща:
Вписване на детето в регистъра за деца, които могат да бъдат осиновени при условията на пълно осиновяване по чл. 83, ал. 2 и вписване на лицето, желаещо да осинови дете при условията на пълно осигновяване в Националния регистър на осиновяващи по чл. 85 СК.

Определяне на подходящ осиновяващ за всяко дете от регистъра. Това се прави от Съвета по осиновяване. Общите критерии за определяне са: поредността на вписване; изразените от осиновяващия предпочитания; обстоятелствата от значение за интереса на детето.

След това до определения подходящ осиновяващ се изпраща съобщение от регионалната дирекция за социално подпомагане. За така определения възможен родител съществува едномесечен срок в рамките на който със съдействие на дирекцията Социално подпомагане може да осъществи контакт с детето. Ако в рамките на този месец реши, че иска да осинови детето подава молба до съда чрез регионалната дирекцията, откъде е бил направен подбора. Това е молбата по чл. 95, ал. 5 до съда. До този момент може да се оттегли предварително даденото съгласие от родителите на осиновявания.

Ако определеният осиновяващ откаже или да пропусне срока, това дете, което не е успяло да бъде осиновено първия път се прилага повторно и ако три пъти не може да бъде осиновено – се вписва в регистъра на децата, подлежащи на международно осиновяване.

Съдебно производство (има и при пълно и при непълно):

Молител:

При задължително пълно осиновяване– само осиновяващият.

При осиновяване в хипотезата на чл. 82, ал. 2 и ал. 3 са осиновяващият, родителите на осиновявания и детето, ако е навършило 14 г.

При непълното осиновяване молбата се подава от осиновяващия до окръжния съд.

Компетентен орган – родово подсъдни са на окръжния съд. Местната подсъдпост зависи от това кой е молителя и по какъв ред е бил определен осиновяващия при пълно осиновяване. При пълното осиновяване съгласно чл. 97, ал. 1 „Молбата за пълно осиновяване се подава от осиновяващия чрез регионалната дирекция за социално подпомагане, чийто Съвет по осиновяване е определил осиновяващия, до окръжния съд по местонахождението на регионалната дирекция. При пълно осиновяване от роднини на детето, от настойник/попечител или от семейство на роднини и близки – съдът по постоянния адрес на молителя, така е при непълното осиновяване (ал. 3).

Характер на съдебното производство – охранително производство, тъй като е безспорно и едностранно. И като такова не е уредено в ГПК, а в СК – молбата се разглежда в 14-дневен срок от подаването й. Ако се касае до пълно осиновява съдът изисква доклад от Дирекцията СПодпомагане на общинско ниво. Освен това и при пълното, и при непълното се изисква заключение на прокурор, който да прецени дали осиновяването е в интерес на детето. Окръжният съд разглежда молбата в открито заседание при закрити врата. Съдът се произнася с мотивирано решение, като преди това анализира всички обстоятелства с оглед интереса на детето. 

Решението на съда подлежи на обжалванесамо пред Апелативния съд. Право да обжалват имат осиновяващият, родителите, осиновяваният (когато е навършил 14 г. може да обжалва лично) и прокурора. Родителите нямат право на жалба в случаите на задължително пълно осиновяване по чл. 100, ал. 2.

Решението по допускане на осиновяването има конститутивно действие – от момента на влизането му в сила възниква осиновителното ПО. Решението се изпраща служебно на общината по постоянния адрес на осиновителя, за да извършват промените в гражданския статус, както и на Агенцията за СПод.
## **Действие и прекратяване на осиновяването.**
### Действие на пълното осиновяване.
Чл. 100 – осиновяването може да бъде пълно или непълно. Предвидени са три хипотези на задължително пълно осиновяване:

Дете с неизвестни родители – т.е. поризходът му не е установен;

Когато родителите са дали предварително съгласие за пълно осиновяване. Интерес за детето от непълно осиновяване няма.

В случаите по чл. 93, ал. 2 и 3 – т.е. осиновяване без съгласие на родителя, когато детето е настанено в специализираните служби.

В останалите случаи решението се взима от лицата, които дават съгласие за осиновяване. Те дават съгласие и за вида. Най-вече това са осиновяващият и родителите на детето. Ако има противоречие между желанието на осиновяващия и родителите – съдът не би могъл да реши спора, защото производството е охранително. Трябва да имаме обща воля за вида на осиновяване, за да бъде постигнато.

Пълно осиновяване – уредено е в чл. 101. То осигурява максималното подобие на кръвна връзка между родител и дете. Създава се правна връзка между осиновен и осиновител напълно равностойна на връзката между родител и дете. Осиновеният прекратява връзката си с роднините на биологичните си родители ал. 1 „При пълно осиновяване между осиновения и неговите низходящи, от една страна, и осиновителя и неговите роднини - от друга, възникват права и задължения като между роднини по произход, а правата и задълженията между осиновения и неговите низходящи с роднините им по произход се прекратяват.“.

Правопораждащо действие на пълното осиновяване – възниква от това, че се създава връзка между осиновеното дете и неговите низходящи и осиновителя и неговите роднини:

Настъпват промени в имената на осиновеното. Налага се да се променят бащиното и фамилното име на детето, така че да съответства на имената на родителите. За собственото име няма необходимост за промяна, но ако желаят, осиновителите могат да го променят с негово съгласие, ако то е навършило 14 г. Това е уредено в ЗГР.

Съдът разпорежда да се издаде нов акт за раждане, в който като родители фигурират осиновителите/осиновителя. Старият се съхранява, но се изважда от публичните регистри на гражданското състояние.

Отношенията се развиват както между рожден родител и дете. Осиновителят наравно с рождения родител може да бъде лишен от родителски права.

Последици при наследяване – осиновеното дете е сред кръга на наследниците по закон на осиновителя и неговите роднини.

Осиновяването е пречка за брак, така както и кръвното родство, но по-тесен обхват, съгласно чл. 7, ал. 2, т. 3 – до втора степен. Не се прекратяват съществуващите пречки за брак с рождените роднини. Пречките за брак не зависят от знанието/незнанието на встъпващите. Бракът е унищожаем, ако бъде сключен. Може в такива ситуации да се разкрие тайната на осиновяването. Непряко свързано с това е чл. 105 за предоставянето на информация ал. 1 „Осиновителите или навършилият шестнадесет години осиновен могат да поискат от окръжния съд, постановил решението за допускане на осиновяването, да им бъде предоставена информация за произхода на осиновения, когато важни обстоятелства налагат това...“. Разкриването става с решение на окръжния съд.

Матеева добавя – в полза на осиновителя възниква право да получи информация за произхода на детето от ДСП, ако важни причина налагат това (болест).
### Правопрекъсващо действие на пълното осиновяване:
Прекратяването на правните връзки с рождените родители не е абсолютно, защото законът не може винаги да се абстрахира с биологическата връзка. Тя има правно значение, освен при пречките за брак, и в следните хипотези: 1. Рождените родители имат право да предявят иск за прекратяване на осиновяването, когато осиновителите са починали; Останалите са изведени по тълкувателен път от съдебната практика (чл. 106 СК). 2. Допустимо е предявяване на иска за оспорване на предположението за бащинство, дори и детето да е осиновено. Едногодишният срок за презумпцията ще е отдавна изтекъл, но практиката приема, че може да се предяви иск с оглед възможността за прекратяване;

В случай че пълното осиновяване бъде прекратено, семейноправните връзки между осиновеното дете и рождените му родители и роднини по рпоизход се възстановяват в пълнота.
### Действие на непълното осиновяване.
Непълно осиновяване – характерно е, че се създава правна връзка само между осиновения и неговите низходящи и лично осиновителя и никой друг. Т.е. нямаме правна връзка с роднините на осиновителя. Обратно с рождените родители не настъпва прекратяване на връзката. Чл. 102, ал. 1, изр. 2 „Родителските права и задължения преминават върху осиновителя“. Ситуациите, при които се извършва непълно осиновяване, са между роднини или близки познати, с определени житейски цели.

**Правопораждащо действие:**

Възниква семейноправна връзка между осиновения и неговите низходящи и осиновителя, но е и с други лица. Отговорността по чл. 48 ЗДД преминава върху осиновителя. Пречка за брак при непълно осиновяване има по отношения на роднини по права линия, а това такова е отношението само между осиновения и осиновителя. Братя и сестри няма. Наследяване – детето да може да наследява само осиновителя, но не и неговите роднини. Ако обаче почине детето, наследяват го осиновителите

**Правосъхраняващо и правопроменящо действие.**

Семейноправната връзка между рождените родители и осиновения и неговите низходящи се запазват, но с порменен обем и съдържание. Род.права и задължения преминават върху осиновителя. Практиката приема, че ако осиновителят не е в състояние да дава издръжка на детето: Осиновителят по пълно осиновяване ще търси от други роднини. При непълно роднините на осиновителя не дължат издръжка, защото няма връзка с тях. Приема се, че може да се поиска от рождените родители. Чл. 102, ал. 2 „Рождените родители дължат издръжка, ако осиновителят е в невъзможност да я дава.“ Те са субсидиарно задължени да дават издържка. Нов акт за раждане не се създава. В съществуващия се прави бележка за осиновяването. Имената на детето не е наложително да бъдат променени. Но може да бъде направено, ако това е поискано пред съда, а ако детето има 14 г. – трябва и неговото съгласие. Брачните пречки в отношенията между осиновеното дете и рождените му родители и роднините по произход се запазват в пълен обем
### Прекратяане на осиновяването.
Прекратяването действа за в бъдеще. Когато детето е осиновено от две лица, имаме две отделни осиновителни ПО и прекратяването на едното не е основание за прекратяване на другото.

Основания: 

Смърт:

При непълно, тъй като това е лична връзка между осиновен и осиновител – чл. 107, ал. 2 „При непълно осиновяване, ако осиновителят почине, както и ако осиновеният почине, без да остави низходящи, осиновяването се прекратява, но преживелият наследява починалия“;

При пълно, ако настъпи смърт на единия или двамата осиновители, осиновяването не се прекратява автоматично чрез смъртта, защото има създадена връзка и с роднините. Аналогично е положението както при рождено дете, на което родителите са починали. В този случай е предвидено да може по съдебен ред да се поиска прекратяване, при положение че е починал единственият или и двата осиновители, осиновеният е непълнолетен и това се налага от неговите интереси (ал. 1). Право имат:

Осиновеният – ако е непълнолетен, лично /процесуално дееспособен е/, малолетният чрез настойника си, а ако не – чрез особен представител;

Рождените родители на детето;

Вече назначения настойник/попечител, но лично, а не като представител на детето;

Дирекция „Социално подпомагане”;

Унищожаемост (чл. 106, ал. 1, т. 1) поради следните нарушения (чл. 77, ал. 1, чл. 78, чл. 79, чл. 80, ал. 1 и ал. 2, изречение първо, чл. 81, чл. 82, ал. 1, т. 1, чл. 89, ал. 1, т. 1, 2 и 4 и ал. 2 и 3):

осиновеният е бил навършил 18 г. към момента на подаване на молбата (чл. 77, ал. 1);

осиновяващият не е бил дееспособен или е бил лишен от род.права (чл. 78);

не е налице най-малко 15 г. разлика във възрастта (чл. 79);

налице е осиновяване между роднини по права линия, извън хипотезата баба и дядо; или между братя и сестри (чл. 80, ал. 1);

осиновено е дете, без да са налице една от предпоставките на чл. 80, ал. 2 за осиновяване от баба и дядо – детето не е родено извън брака или не е починал единият/двамата родители.

осиновено е дете от две лица едновременно, които не са съпрузи; или е осиновено, въпреки наличието на съществуващо осиновяване (чл. 81).

При пълно осиновяване детето не е вписано в регистъра на деца за пълно осиновяване (чл. 82, ал. 1, т. 1) и не е налице хипотезата по ал. 2 осиновяващ да е съпруг; баба и дядо; роднина до трета степен. Иск може да се предяви от осиновителя, осиновения и всеки от родителите на осиновения в едногодишен срок от допускане на осиновяването (чл. 106, ал. 3).

Липсва съгласие на някое от тези лица – на осиновяващия; родителите на осиновявания; на осиновявания, ако е навършил четиринадесет години (чл. 89, ал. 1, т. 1, 2 и 4). Иск може да предяви лицето, което не е дало съгласие в едногодишен срок: за осиновителя и за всеки от родителите на осиновения – от узнаването; за осиновения – от навършването на пълнолетие или от узнаване на осиновяването, ако това е станало по късно. Този иск може да се предяви и от тези лица, когато съгласието им е дадено в резултат на грешка, измама или заплашване (чл. 106, ал. 2);

Съгласието на майката е дадено в противоречие с чл. 89, ал. 2, т.е. преди да изтекат 30 дни от раждането). Майката има право на иск в едногод. срок от узнаване на осиновяването, ако е дала съгласие в нарушение на ал. 2. Нарушен е чл. 89, ал. 3 „Родителите на осиновявания дават съгласие и в случаите, когато са непълнолетни“. Иск могат да предявят родителите в едногодишен срок от узнаването;

Унищожаемото осиновяване е сходно с унищожаем брак – поражда действие, но може да се атакува по съдебен ред /иск/. Ако е налице основание за унищожаване, осиновяването се прекратява. Общата разпоредба за сроковете за подаване на искове, както и активно легитимираните лица е в чл. 106, ал. 4 „В останалите случаи на унищожаемост прекратяване могат да поискат осиновителят, осиновеният и всеки от родителите на осиновения до навършване на пълнолетие на осиновения“. За специалните хипотези по-горе беше описано. Компетентен е окръжният съд.

` `**Тежко провинение от едната страна или при наличие на други обстоятелства, които дълбоко разстройват отношенията между осиновителя и осиновения (чл. 106, ал. 1, т. 2)**. Право на иск имат осиновителят и осиновеният (няма срокове), като компетентен отново е окръжният съд.

Тежкото провинени е противоправно и виновно поведение на една от страните, като това поведение е тежко. Не може да се говори за тежко провинение, ако се касае за поведение на детето и то е под 14 години – все още няма формирана психика + очаква се осиновителят да го възпитава. Но ако едно малолетно дете е с неконтролируемо поведение, осиновяването може да се прекрати, но в категорията „други обстоятелства”. Там влизат и другите невиновни прояви – болест, отношения на ТЛ в семейството.

Освен посочените по-горе лица активно легитимирани да поискат прекратяване на основание унищожаемост или тежко провинение са:

прокурорът в защита на обществения интерес, като при унищожаването е обвързан със сроковете по ал. 3 и ал. 4 на чл. 106, а при тежкото провинение – до навършване на пълнолетие.

дирекция СПодпомагане, ако осиновяването противоречи на интереса на детето. Отново имаме същите срокове като при прокурора „В случаите по ал. 1, т. 1 искът се предявява в сроковете по ал. 3 и 4, а по ал. 1, т. 2 - до навършване на пълнолетие на детето“;

**По взаимно съгласие** – чл. 106, ал. 8 „Осиновяването може да бъде прекратено от районния съд по взаимно съгласие на осиновителя и осиновения, когато двамата са дееспособни“. Компетентен РС. Това е охранително производство. Това е единственото производство, което се разглежда без участието на прокурор.

Ред за прекратяване: Автоматично извънсъдебно имаме само при непълно осиновяване – при смърт на осиновителя или осиновения, без да е оставил низходящи.

Прекратяване на осиновяването въз основа на влязло в сила СР. Имаме два типа съдебни производство: а) охранително, когато прекратяването е по взаимно съгласие, стига и двамата да са дееспособни – компетентен е районния съд; б) при останалите основания прекратяването е спорно и компетнен е окръжния съд (унищожаемост; тежко провинение или други разстройващи обстоятелства; смърт на осиновителя при пълно осиновяване).
### Последици от прекратяването:
Прекратяват се възникналите от осиновяването родствени връзки и взаимните права и задължения. При прекратяване на осиновяване по съдебен ред се възстановява името на осиновения отпреди осиновяването, но съдът може да постанови да си запази името, когато имаме съгласие на осиновителя, или при наличието на важни причини. Първоначалният акт за раждане възстановява действието си. При прекратяване на непълно осиновяване поради смърт на осиновения или на осиновителя преживелият наследява починалия. Същото се отнася и за случаите на послесмъртно прекратяване на пълноъо осиновяване по исков ред (чл. 107, ал. 1 СК).  В останалите случаи недобросъвестния (при унищожаемост) преживял осиновявител или осиновен не наследява починалия в случай на уважаване на иска за прекратяване на осиновяването.

Отпадат брачните пречки в отношенията между осиновения и неговите низходящи и осиновителя (при непълно), както и между осиновения и братята и сестрите му по осиновяването (при пълно). Чл. 332, ал. 2 ГПК дава възможност искът за прекратяване на осиновяването да се съедини с иск за обезщетение поради принос за увеличаване на имотното състояние на осиновителя. Само за осиновения е предвидена тази възможност. Според Матеева в същото произодство осиновителят не може да предявява иск по чл. 59 СК. Прекъснатите отношения при условията на пълно осиновяване с биологичните родители и роднини се възстановяват – при пълно; при непълното – правата и задълженията са отново в пълен обем. При пълно осиновяване, ако рождените родители са починали, детето не ги наследява, тъй като прекратяването е за напред.


