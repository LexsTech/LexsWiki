# **Основни начала на гражданския процес. Същност, видове, система. Диспозитивно, състезателно и служебно начало. Проявление на основните начала в различните производства и отделни техни фази.**
## **Основни начала на гражданския процес.**
Говорихме за един от неговите аспекти - ГП като защита-санкция. Тоест, за това каква е основната задача на ГП и на гражданските производства - защитно-санкционните. ГП обаче се разглежда и от други негови аспекти.  

` `Така например разглеждаме ГП като **производство**. Когато си говорим за ГП като производство акцентираме върху това какви **действия** трябва да бъдат извършени от съда и страните, за да бъдат постановени тези крайни актове, които пораждат защитносанкционните последици. Тоест тук изучаваме, разглеждаме ГП като един **фактически състав**. Какви действия трябва да се извършат, за да се стигне до издаването на тези крайни актове и пораждане на техните защитно-санкционни последици. Струва ми се, че достигането на крайния защитно-санкционен акт, не може да стане веднага в момента, в който бъде подадена молба за защита. Не може като подадете молба до съдебния изпълнител, той да удовлетвори вашите вземания. Нужна е **поредица от действия**. Разбира се, тази поредица е различна за всяко производство. Когато говорим за ГП - той е **фактически състав** - повече от едно действия, за да настъпят тези последици. И на следващо място той, като производство, влиза в категорията на **последователно развиващите се фактически състави**. Знам, че сте изучавали производства. Но тук го различаваме от статично развиващите се фактически състави. Той е един **динамичен фактически състав**. Какво му е особеното в сравнение със статичния? Като кажем “процес” имаме идеята да го сравним с природен процес. При природните процеси - те зависят от някакви природни сили. Докато динамичния фактически състав, неговото развитие е **обезпечено**, предопределено от правни особености. И спецификата на динамичния се изразява именно в това, че развитието му от първото до крайното действие (до издаване на крайния защитно-санкционен акт) е правно обезпечено чрез **регламентирането на вътрешнопроцесуални права и задължения**, които са насочени именно към това да движат производството последователно от предходното към следващото действие, включено в този фактически състав. Сега ще го илюстрираме. Законодателят урежда един фактически състав като динамичен, когато за него е важно да се **постанови един краен акт** - и го урежда като производство. И това е важно струва ми се - важно е да има един краен акт. Ако държавата не обезпечи реда, по който ще се разреши този правен спор, то страните ще търсят други средства да го решат този правен спор. В сравнение със статичния фактически състав, например такъв е придобиването на имущество по завещание. Какви са неговите елементи? На първо място, завещание. На второ място, смърт. Трето, обявяване. Четвърто, приемане. Няма как първо да почине лицето, а след това да завещае имущество. Въпросът ми е, ако е направено завещанието, сигурно ли е, че ще настъпи ефектът на целия фактически състав? Не, може някой факт да не настъпи. Е, този ще настъпи със сигурност (\*посочва смъртта). Това е една правна възможност (може да завърши) - да се придобие имуществото. Друго - ако липсва някой от елементите на този фактически състав, ще настъпи ли крайния резултат? Не, защото всеки елемент е условие за настъпването на последиците на целия фактически състав. Как стоят нещата при едно производство, тоест при един **динамичен фактически състав.** Особеното е, че законодателят скрепява с всяко едно действие възникването на права или задължения, които имат за предмет извършването на следващото поред действие в тая верига, каквото представлява производството. Като се подаде една искова молба например, за съда възниква задължението да изпрати препис на исковата молба на ответника (ако е редовна и допустима, разбира се). След като бъде изпълнено това действие, възникват следващи права и задължения - подготвително заседание чл. 140, след това възникват права и задължения за съда за открито съдебно заседание и т.н. Така е обезпечено развитието на процеса. Към всяко действие са прикрепени вътрешнопроцесуални права и задължения, насочени към предприемането на следващото поред процесуални действия. И както казва проф. Сталев - те са моторчето. И обезпечава това, че след като бъде сезиран валидно правозащитния орган, той ще доведе до крайния защитно-санкционен акт. Това е основното.  

` `При динамичния фактически състав всеки факт е **правнорелевантен** - поражда права и задължения (за разлика от статичния). Всеки факт поражда права и задължения за следващия. Разбира се, трябва да кажем, че е **двойно релевантно**. То **поражда** права и задължения за следващото действие, но то **погасява** предходните. Да кажем, след като изпраща препис от исковата молба на ответника, дължи ли още съдът да изпълни това свое задължение? Нито съдът има ново продължаващо задължение да изпраща преписа, нито ответника има право да получава преписа.  

` `Друга особеност на динамичния фактически състав. При статичния - ако лиспва някой факт или е порочен - няма резултат. При динамичния фактически състав е друго. Защитно-санкционните последици са регламентирани от закона като **крайния акт на производството**. Вътрешното производство пряко не обуславя тези последици (тези крайни последици са извънпроцесуални, това стана ясно миналия път). Отделните действия пряко не ги пораждат. Дори някое вътрешнопроцесуално действие **да не е извършено** или е извършено **порочно**, ще възникнат ли последиците на крайния акт? **Ще се породят**. Ей това е много специфичното. Много важно, много съществено. Естествено неизвършването или порочното му извършване на някакво вътрешнопроцесуално действие има значение. То **опорочава крайния акт**, поради което страните могат да осуетят настъпването на тези последици или да искат тяхната отмяна (тяхното отпадане) след като са настъпили (при определени хипотези), атакувайки крайния акт. Страните могат да обжалват самия краен акт, с което се цели въобще да осуетят възникването на тези последици или по изключение да искат отпадането на тези последици (ще видите по реда на едно извънредно производство за отмяна на порочни съдебни решения). Това са неща, които са общи за всеки динамичен фактически състав. 

` `ГП има редица **особености** за разлика от другите производства. Какво е пък специфичното на ГП? Във всяко гражданско производство участват **поне три лица**. За динамичния фактически състав трябва да са поне две. Няма как без правата и задълженията. Няма как да го организираме като производство ако няма кой да е носител на правата и на задълженията. А в ГП защо три? Защото завършва с акт, който поражда защитносанкционни последици. На едното лице дава **защита**, на другото - **налага санкция.** Казахме, водещото в ГП е защитата. Поради това ще видите, че във всички тези производство, тези лица, за които ще настъпи крайния акт имат обезпечено право на участие. Лицата в чиято правна сфера ще настъпят защитно-санкционните последици са страните в процеса. Ето ги двете страни. И третото лице - **защитно-санкционния орган**. Той е неизбежен участник. Но производствата са двустранни. Всички те, които са стриктно граждански процес.  

` `На следващо място, друга особеност, е това, че **участват страни**. Тъй като участват такива страни, то уредбата на ГП като производство отразява това. Основните действия, които трябва да бъдат предприети, за да се постанови акта, се възлагат в задължение на съда. Бъде ли валидно сезиран, за съда възниква задължение да предприеме действията, които са необходими, за да се постанови крайния защитно-санкционен акт. И тези действия ще ги означим като **минимален фактически състав**. Това, че в процеса участват страни, рефлектира върху неговата структура по следния начин - законът им предоставя възможности, които ще бъдат предприети само ако страната прецени, че има интерес да ги предприеме. Ако бъдат предприети тези възможности, то няма да се развие само минималния фактически състав, а ще се развие един много по-различен фактически състав. Това пак зависи от уредбата в ГПК. Законодателят урежда и **минималния, и максималния фактически състав**. Така говорим за максимален фактически състав (зависи от волята на страните). Например, минималния фактически състав в рамките на исково производство - искова молба, съдът я проверява, изпраща препис на ответника, изтича срока за отговор, имаме подготвително заседание по чл. 140 ГПК, провежда се открито съдебно заседание и след това съдът постановява първоинстанционно съдебно решение. То влиза в сила, защото никоя от страните не го обжалва. Но може да се развие по различен начин. Може това първоинстанционно решение да бъде обжалвано - развива се едно производство и има едно второинстанционно решение, което също може да бъде обжалвано - касационно производство. Свършихме ли? Може ли още? МОже да се върне и да има второ въззивно решение, което пак да се обжалва и да се развие второ касационно производство. И това е в общи линии максималния фактически състав. По правило ВКС дължи окончателен акт, когато бъде обжалвано второто въззивно решение. Това че ГП не се развива еднотипно, проф. Сталев го нарича “еластичност” на ГП.  

` `Предприемането на **вътрешнопроцесуалните действия** като цяло е възложено като **задължение на съда.** Страните са предимно носители на права. Но все пак те имат и някои **задължения**. Какво правим, когато страната трябва да извърши някакво действие, което обезпечава развитието на тази верига, но не го извършва. Ако съдът порочно бездейства? Ще го накараме да **действа**. Основното средство на отказа на съда да действа е да се обжалват неговите **незаконосъобразни откази**. Чл. 41 ГПК казва, че когато страната е получила призовка по делото и след това смени адреса си за повече от месец, тя трябва да го съобщи на съда. И не можем да го призовем за първото открито съдебно заседание. Ако не е призован редовно, не може да се даде ход на делото. Той е длъжен да съобщи, но не си е изпълнил задължението. ГПК много рационално решава този проблем - въвежда т.н. Процесуални тежести. Това означава, че в **ГП са релевантни както действията, така и бездействията на страните** - неизпълняване на процесуални задължения или неупражняването на права. Къде е особеното? Както се досещате, тези последици очевидно са неблагоприятни за бездействащите. Целта е да я стимулираме тая страна да действа. ГПК използва интереса на страните. **Стимулира страните към активност**, използвайки техния интерес. Това е първият аспект на процесуалната тежест. Второ, ще видите, че те винаги са така уредени, че да **обезпечат развитието на производството** въпреки бездействието на страната. Тук чл. 41 как разрешава този проблем? Всички съобщения, призовки се прилагат към делото и се считат за редовно връчени. На много места ГПК използва това основно средство, за да обезпечи развитието на делото, когато страните бездействат - процесуалните тежести. Мислими са и други - дори да я глобяваме страната.  

` `**Диспозитивното начало** - производствата винаги започват по молба на лице. Третият аспект на ГП е този на **система на правоотношения**. ГП като система от правоотношения. Основната идея, от която изхождаме, когато разглеждаме съвременния ГП като система от правоотношения е, че частноправните субекти имат публични права спрямо правозащитните органи. С други думи лицето, търсещо защита във връзка с нарушаването на едно негово гражданско субективно право има право спрямо правозащитният орган да получи защита, респективно правозащитният орган е длъжен да осигури защита. Съответно правозащитният орган има право да наложи санкция на едната страна, която е длъжна да я търпи. Това задължение на съда е спрямо страните, а не само спрямо държавата. От тази гледна точка какво представлява ГП? Основните правоотношения в ГП са между страните и правозащитния орган. Те трябва да възникнат, за да имаме ГП. Без тях нямаме валидно образуван ГП. Например ако лицето, подало молбата, е починало без него процес не може да има. Има и допълнителни. Те могат да възникнат или не. Те възникват между други участници в производството и правозащитния орган. Общото е, че те нямат съдържанието на основните - нито търсят защита, нито срещу тях се търси налагането на санкция. Обикновено те съдействат на съда (вещо лице, свидетел) или на страните (процесуален представител). Важното е, че между тези други лица и съда също възникват права и задължения. За свидетелят възникват редица задължения - длъжен е да се яви, да отговаря на въпросите и т.н. Той е субект на процесуални правоотношения, но с различно съдържание от основните.  

` `Ще се концентрираме основно върху **основните правоотношения**. Казахме, че ГП е **система от правоотношения**. Защо пък е система? Тези правоотношения всъщност са тези вътрешнопроцесуални правоотношения, за които казахме, че движат производството. Те имат **динамичен** характер както самия динамичен фактически състав, какъвто е ГП. Това означава, че на различните етапи на процеса, съдържанието на тези основни правоотношения не е идентично, то се променя. Всъщност тези права и задължения, тяхната цел е да движат процеса към издаването на крайния акт. Ако преди да възникне процеса, лицето е имало право на иск, след като подаде искова молба, за него това право вече не съществува и е възникнало друго право. Точно в някой момент имам точно това право в процеса. Така че, те се променят, динамични са. Затова говорим за система от правоотношения - защото са насочени към една обща цел - да се издаде един краен защитносанкционен акт и да се породят неговите последици.  

` `Още за тези процесуални правоотношения. Ами те са **държавноправни**. Все пак да кажа, че между страните няма процесуални правоотношения. Това е нашето разбиране - **процесуални правоотношения между страните няма**. Те са **между всяка страна и съда**. Действията страните ги извършват или като процесуални права или задължения и се адресират спрямо съда. Ако ще си оттеглям иска, няма да го оттеглям като изпращам молба на ответник, а ще го оттеглям спрямо съда. Ответникът не може да даде защита на ищеца, може само да осуети нуждата от такава защита.  

` `Тези правоотношения имат **вътрешнопроцесуално значение**. Ролята им е да **движат** производството до постановяването на крайния защитно-санкционен акт. Ако той не може да бъде постановен, тогава значението им отпада, защото то е вътрешнопроцесуално. Крайната цел не може да бъде постигната и те губят своето значение. Макар че ВКС постави това основно положение на процеса под съмнение.  

` `Пак можем да кажем. **Съдът е предимно носител на задължения, докато страните имат предимно процесуални права.**  
## **Същност, видове, система.**
## **Диспозитивно, състезателно и служебно начало.** 
### Диспозитивно
` `Следващият принцип, чл. 6 - диспозитивното начало. Много важен принцип, много типичен за ГП, пронизва го във всичките му аспекти. Какво най-общо означава? Ами това, че защитата, която се дава по пътя на ГП зависи от волята на търсещото защита лице. Тоест, то преценява дали да потърси защита на своето накърнено гражданско субективно право. То преценява, то решава. От неговата воля зависи. То определя обема на търсената защита, тоест в какви параметри търси защита. И на следващо място - от волята му зависи докога ще поддържа искането си за защита.  

` `И така, очертахме няколко направления. Първото, че образуването на гражданските дела не става служебно, а само по молба на заинтересувано лице, което твърди, че правото му е накърнено. В този аспект диспозитивното начало се проявява във всички граждански производства. Исковото производство - от искова молба на ищеца. Изпълнителнията - по молба на взискателя. Обезпечителното - също започва по молба на лицето, което има нужда да бъде обезпечен неговия предявен или бъдещ иск. Проявява се и в по-горните инстанции - въззивно производство - от въззивна жалба. Касационна също - касационна жалба. Нужно е сезиране на правозащитния орган, за да образува той и задвижи съответното гражданско производство. Почти няма изключения, при които гражданско производство се образува служебно. Винаги има понякога. Не е изключение хипотезата, в която законът предоставя възможност право на прокурора да образува исково производство за защита на чужди граждански права. Но това законът трябва да го предвижда изрично. Защо няма да сме налице пред изключение? Защото съдът няма сам да се сезира с въпроса. Има много редки такива - все пак има. Ще дам пример. Да кажем, когато имате бракоразводен процес и от брака има ненавършили пълнолетие деца - дори да не е направено искане от никой от родителите, съдът е длъжен да разгледа въпроса за упражняването на родителските права, ползването на семейното жилище. Така че има изключения, но ще ги кажем.  

` `На следващо място, търсещото защита лице определя параметрите на търсената защита. Ищецът в исковата молба посочва това свое право, за което твърди, че е спорно. С което определя предмета на търсената защита, пък вече и предмета на съдебното решение. На следващо място, търсещото защита лице определя обема на търсената защита. Може да се предяви иск за цялото вземане, а може и частичен иск. Ищецът е и този, който ще определи вида на търсената защита - дали иска само да се реши спора със сила на присъдено нещо, дали иска да осъди ответника или да промени правната му сфера. Освен това може да не предяви иск срещу всички солидарни длъжници. Намира приложение и в другите граждански производства - при изпълнителното взискателят посочва съответния изпълнителният способ в молбата си до съдебния изпълнител, сочи имуществото на длъжника по изпълнението, върху което да бъде насочено изпълнението, така че ето ви го пак проявено диспозитивното начало. Обезпечителното - ищецът посочва обезпечителната мярка.  

` `На следващо място, аспект на диспозитивното начало е и възможността на лицето, сезирало правозащитния орган с искане за защита, да го десезира по един от предвидените в закона начини. Например оттеглянето на иск, отказ от иск, съдебно споразумение между страните и т.н. Така че както го е сезирало, може и да го десезира.  

` `От гледна точка на правозащитния орган - какво означава диспозитивното начало. Ами, то означава, че той не може сам да образува гражданско производство. Например предявен е иск (не очаквайте съдът да го направи) за главницата, съдът се произнася и по лихвите. Ако го направи, тогава решението му в тази част ще е в нарушение на диспозитивното начало и е порочен актът и подлежи на обезсилване, ако бъде обжалван. Друго - не могат да внасят промени в предмета на иска правозащитните органи. Ответникът също не може да променя предмета на иска. Това зависи от волята на търсещото защита лице. Ако съдът се произнесе не по това, с което е сезиран, а с нещо различно (предявявате иск за връщане на отдаден под наем имот, а той се произнася по ревандикация). Пак актът ще е порочен. Нито пък може да се произнася срещу лица, срещу които не е насочен искът. При другарството - само при задължителното другарство (малка група, която почти не устана след тълкувателната дейност на ВКС), но то е изключение от правилото. И на последно място, от гледна точка на съда, диспозитивното начало означава, че не може да продължава да разглежда делото, когато е бил валидно десезиран. Ако въпреки, че е бил валидно десезиран, той продължи и издаде акт за защита, този акт отново ще бъде порочен, именно защото нарушава диспозитивното начало.  

` `Диспозитивното начало в ГП е проявление на автономията на волята, с която страните разполагат в гражданското материално право. Този принцип е отражение точно на тази автономия на волята на страните. Поради което ще видите, че диспозитивното начало намира приложение и от гледна точка на ответника в исковото производство. Най-ярко проявление на това е възможността на ответника да признае иска. Това е разпоредително процесуално действие - признава, че искът е основателен и той отказва да се защитава срeщу него. И законът урежда едно нетипично съдебно решение, което е решение по признание на иска.  
### Служебното начало 
Следващият принцип, уреден в чл. 7 ГПК, е служебното начало. Основното проявление на служебното начало се изразява в служебното задължение на съда да предприеме всички действия по разглеждането и приключването на делото след като веднъж е бил валидно сезиран. Това е основното проявление. Тоест, след като един път съдът е бил валидно сезиран, то не е необходимо повече да се иска от заинтересуваната страна да предявява повече молби. Съдът е длъжен служебно без такива искания на страните да предприема тези следващи действия до завършването на гражанското производство. В този аспект служебното начало противоречи на частното начало, което гласи, че правозащитният орган би предприел следващото си действие само ако му е поискано.  

Какви други проявления има служебното начало по действащия ГПК? Задължението на съда служебно да следи за редовността и допустимостта на процесуалните действия на страните. Много важно. Той служебно проверява. Бъде ли извършено някакво процесуално действие от страната, съдът е длъжен да провери дали е редовно. Когато говорим за редовност имаме предвид дали това процесуално действие отговаря на предвидената в закона форма и съдържание (реквизитите). Например дали исковата молба има съдържанието в чл. 127, ал. 1 ГПК и приложенията по чл. 128 ГПК. Допустимостта - това е едно по-общо понятие. Тя се свързва с валидност на самите процесуални действия. Най-общо. Защото за отделните действия има различни критерии за валидност, за действителност. Процесуалният израз за действителност на едно процесуално действие е допустимост. Дали искът е действителен като волеизявление. Най-общо казано процесуалните действия са допустими, когато се предприемат от страните в упражнение на техни процесуални права или в изпълнение на техни процесуални задължения. Тъй като процесът е строго формален. Трябва действието да е предвидено в процесуалния закон. Ако законът не го урежда това действие, то е недопустимо. Или ако е изтекъл преклузивния срок (тоест няма вече такова право), това действие също ще е недопустимо. Съдът проверява служебно. Доразвитие на служебното начало в този му аспект намираме в чл. 101 ГПК - обща разпоредба, изведена пред скоби. Доразвитието тук е това, че освен че съдът е длъжен да провери редовност и допустимост, когато порокът е отстраним, съдът е длъжен да укаже на страната какъв е порокът и да й даде срок да го отстрани. И нещо много важно ми се иска да кажа, не че е свързано със служебно начало, но ако страната отстрани порок на своето процесуално действие, то се счита за извършено от първоначалния момент (от момента на извършването на действието с обратна сила, а не от момента на отстраняването на порока). Това е много важен принцип. Законът брани интереса на страната. Пак ще го видим проявено навсякъде. Това е много важно, особено като изтичат някакви срокове.  

` `Следващият аспект, отново в чл. 7, ал. 1 ГПК, но в изречение второ - задължението на съда да съдейства на страните за изясняване на делото от фактическа и правна страна.  Балансът между служебното начало, диспозитивното начало и състезателно начало. Законодателството има големи амплитуди в тази насока - превес получи състезателното начало, тази функция на съда беше почти заличена, но след това законодателят преосмисли тази концепция и видя, че в модерните законодателства съдът все пак съдейства на страните. Нямаме задължителна адвокатска защита по гражданските дела. Страните могат да участват самостоятелно и лично, така че съдът може да ги подпомага и да ги ориентира по отношение на упражняването на техните процесуални права. Действащият ГПК позасили доста служебното начало, не прекомерно, а в умерена степен в този му аспект. Въведе и регламентира служебните задължения на съда във връзка с изясняването на делото от фактическа и правна страна. Какви са те? На първо място, винаги е било задължение на съда, той да направи правна квалификация на исканията и задълженията на страните. За добро или лошо. Съдът е длъжен да уведоми страните в един ранен момент от процеса за тази си правна квалификация, а не да ги изненада накрая. Още в първото по делото открито съдебно заседание. На следващо място, съдът има възможности относно изясняване на фактическата страна на делото да подпомага страните като им задава въпроси. Кога ще им задава въпроси? Когато техните изложения в исковата молба или в отговора на исковата молба са противоречиви, неясни или се виждат някакви непълноти в тях. Съдът, активен, може да се намеси като задава въпроси, за да се отстранят тези неясноти във фактическите твърдения на страните. На следващо място, това задължение за съдействие на страните (чл. 146 ГПК), което е ново. Съдът е длъжен да уведоми страните за разпределението на доказателствената тежест - кой факт, коя страна носи доказателствената тежест. За да не пропусне някоя страна да си докаже твърдението. Защото не винаги разпределянето на доказателствената тежест е лесна работа. Не е служебно задължение на съда да казва на страната с какви доказателствени средства да докаже твърденията си. Чак дотам не се стига. Още едно проявление на това задължение за съдействие е и това, че на редица места съдът е длъжен да укаже на страните, че имат право на безплатна адвокатска защита, ако отговарят на изискванията на закона за това.  

` `И едно ново проявление, чл. 7, ал. 2 ГПК - много важно и положително изменение на действащия ГПК - служебното задължение на съда да изпраща на страните преписи от всички подлежащи на обжалване съдебни актове. Много важно. Защото преди не беше така. От изпращането на преписа на акта, започва да тече срокът за обжалване. Срокът тече откакто имате акта. Как беше преди? Преди се изпращаше само съобщение, че е постановен акт. Самият той не се изпращаше. Тук е слабият момент - защото от момента на получаване на това съобщение започваше да тече срока. Страната трябваше да се снабди с акта докато вече тече срок. Губи се време.  
### Състезателно начало и равенство на страните в производството. 
` `Следващият принцип, чл. 8 ГПК, това е състезателното начало. Основното проявление на състезателното начало се изразява в правото на всяко лице да участва като страна в гражданско производство, което има за предмет нейни права или чийто защитносанкционен акт ще породи правни последици в нейната правна сфера. И вече говорихме, че гражданските производство са уредени така, че в тях като страни участват тези лица, в чиято правна сфера ще настъпят защитно-санкционните последици на крайния акт. Тези лица имат право на участие в тези производства, за да могат със своите процесуални действия да окажат влияние върху съдържанието на този краен акт. Проявление на състезателното начало е изискването страните да бъдат призовани за съдебните заседания в определен от закона срока - когато ще се извършат съгласуваните действия на правозащитния орган и на съда. Трябва да са призовани своевременно, за да могат да подготвят своята защита.  

На следващо място, проявление на състезателното начало в този му аспект е задължението на съда да предостави възможност на страните да се запознаят с актовете му, а така и също с действията на отсрещната страна (за да изразят становище по тях). На следващо място проявление на състезателното начало е и правото и задължението на страните да посочат по делото всички факти, които са релевантни за неговия предмет и да ги докажат, да представят доказателство за тези факти. Защо законът възлага върху страните това право и задължение да въведат всички релевантни факти в делото. Това е логичното разрешение, защото именно страните са субекти на това материално право, респективно това материално правоотношение. Така че, те ги знаят. Съдът по дефиниция е неутрален и не участва в това материално правоотношение, на което се търси защита, така че не може да имаме очаквания той да знае какви факти са се осъществили по отношение на това материално правоотношение. Разбира се, те имат и правото да сочат доказателствени средства за доказването на тези факти, които са се осъществили с оглед предмета на делото. Основно върху тях е тази процесуална задача.  

` `Чл. 9 - равенство на страните. Какво означава този принцип? Разбира се, свързан е със състезателното начало, така и равенството на страните в материалното правоотношение. Най-общо се изразява в това, че всяка страна трябва да има равни възможности да влияе върху съдържанието на крайния защитно-санкционен акт и по този начин да търси защита на своите права, които биха били засегнати от него. Принципът за равенство намира най-интензивно проявление в исковото производство, защото там е най-засилена възможността на страните да влияят със своите действия върху съдържанието на съдебното решение. Принципът на равенство не означава, че страните имат еднакви права. Те няма еднакви права, защото нямат еднакви процесуални роли. Ще дам пример. Да кажем логично ли е да дадем на отвентика възможност да оттегли иска. Няма логика, нали така. Нормално е такава да има само ищецът. Така че при тези случаи, при които става дума за търсенето на защита и самото сезиране на органа, страните естествено няма да имат равни възможности. Те имат еднакви възможности в тези процесуални дейности, които са насочени да формират съдържанието на съдебното решение, на съдържанието на акта, а не дали въобще да се постанови такъв акт. Това е отделен въпрос. Да кажем, имат еднакви права в сферата на доказването - дали ще се уважи иска, дали ще се отхвърли, дали частично. Има и в други насоки еднакви права - да кажем, всяка от главните страни в исковото производство, може да предяви инцидентен установителен иск. Всяка от тях може да предяви подпомагаща страна, да предяви обратен иск. Разбира се равни са и в правото си на участие в процеса - и двете получават призовки, връчват им се подлежащите на обжалване актове.  
## **Проявление на основните начала в различните производства и отделни техни фази.**


