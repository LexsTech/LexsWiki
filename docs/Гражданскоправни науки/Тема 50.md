# **Брак - обща характеристика. Сключване на брак. Лични и имуществени отношения между съпрузите. Имущественоправни режими. Брачен договор**
## **Брак** 
### Обща характеристика
С оглед определението съдържащо се в чл. 46 от КРБ: бракът е доброволен, равноправен съюз между мъж и жена, сключен по реда и условията, предвидени в закона, и пораждащ взаимни права и задължения между съпрузите

В това определение се съчетават двете значения на Бракът, като термин: 1. ЮФ, от който възниква брачното ПО-ние; 2. Самото правоотношение, т.е възникнали от сключването на брака правни последици, чието съдържание са съпружеските права и задължения. 

Бракът като  ЮФ, е от категорията на правомерните юридически действия. По съществото си той  е смесен сукцесивен ФС, който вкл последователни д-вия на сключващите брак лица и ДЛГС насочени към учредяването на брачна общност. 

В смис на брачно ПО бракът представлява вид семейно ПО с трайно (по идея продължително) съществуване, чието съдържание се образува от личните права и задължения на съпрузите. То възниква с подписване на акта за скл на гр брак и съществува до настъпванто на някой от предвидение в закона ЮФ – физическа или обявена по реда на ЗЛС смърт на някой от съпрузите или ввс на решение за развод или унищожаване на брака. 
### Форма на брака 
Под форма на брака се разбират две неща: 1) материалноправно – форма за законност (валидност, съществуване) на брака; 2) самата процедура по извършване на бракосъчетанието. 

В материалнопр смисъл формата на бракът е уредена в чл. 46, ал. 1 КРБ  и чл. 4 СК - Законен е само гражданският брак. От тези норми следва, че формата за законност на брака е граждански брак, сключен по начина и редна предписани в гл. 2 от СК, т.е гр брак е формата за съществуване на брака. Когато приложимото право (смис по МЧП) е бг закон, брачна връзка възниква единствено от валидно съставен акт за гр брак, който е единствени АГС с конститутивно действие. 

А. Станева: Когато говорим за форма на брака се разбират няколко неща. На първо място, в най-широк смисъл формата на брака е свързана с това на коя юрисдикция се подчинява сключването на брака. До 1945 г. е съществувал единствено църковният брак, а оттогава насам единствената форма на брака е гражданската.

Чл. 4. (1) от СК: Само гражданският брак, сключен във формата, предписана от този кодекс, поражда последиците, които законите свързват с брака. 

Какво означава брака да бъде граждански или църковен?

Първата разлика е в реда, по който се сключва брака. На второ място, компетентното лице, което води и осъщесвява сключването на брака (църковен служител – длъжностно лице). Длъжностното лице е компетентно да създава всички актове за гражданско състояние. По правило длъжностно лице по гражданско състояние е всеки кмет. Освен това кметът има право да натовари с писмена заповед друго длъжностно лице от същата община или кметство. ЗГР урежда и някои извънредни случаи, когато други лица имат ф/ите на длъжностно лице. Това са българските дипломатически и консулски представители в чужбина. Могат да осъществят в чужбина  сключването на брак между двама българи или м/у българин и чужденец по българското право. Също така – капитан на кораб, плаващ в открито море (но само, докато е в открито море, т.е. не трябва да е влязъл в териториалните води на чужда държавава); началници на определени войскови подразделения в ситуация, когато се водят военни действия.

Наличието на компетентно длъжностно лице е важно. При неговата липса е нарушена формата на брака. Длъжностното лице трябва да участва в цялата процедура, за да бъде надлежно сключен брака. То проверява условията за сключване на брака – трябва да чуе волеизявленията на страните, да състави акта за брак и да го подпише наред с останалите.

Макар само гражданският брак да има правно действие няма законова пречка да бъде извършен религиозен ритуал. Религиозният обред е правно ирелевантен. До приемането на настоящия СК беше предвидена задължителна поредност. Ако ще се извършва религиозен ритуал, трябва първо да се сключи граждански брак. В последните изменения на СК тази поредност не се изисква.

Съгласно чл. 4, ал. 1 СК „Само гражданският брак, сключен във формата, предписана от този кодекс, поражда последиците, които законите свързват с брака“, а ал. 2 гласи, че „Религиозният обред няма правно действие“. До приемането на СК от 2009 г. имаше задължителна поредност – първо да е сключен граждански брак и чак след това може да се пристъпи към църковен ритуал.

Формата в тесен смисъл е формата на сделката, т.е. начинът, по който се изразява волеизявлението на страните. Чл. 10 определя редът за сключване на брак – устно изявяване на волята пред длъжностното лице по гражданско състояние и потвърждаване на изразена воля чрез подписване на акта по гражданско състояние от встъпващите в брак от свидетелите и от длъжностното лице „(1) Длъжностното лице по гражданското състояние проверява самоличността и възрастта на встъпващите в брак, както и представените от тях документи по чл. 9. (2) Ако няма пречка за сключване на брак, длъжностното лице по гражданското състояние запитва встъпващите в брак дали са съгласни да встъпят в брак един с друг и след изричен утвърдителен отговор съставя акт за сключване на граждански брак. В акта за сключване на граждански брак се отразява избраният режим на имуществени отношения с данните по чл. 9, ал. 2. В случаите, когато не е избран режим на имуществени отношения, в акта се вписва законов режим на общност. (3) Актът се подписва от встъпващите в брак, от двама свидетели и от длъжностното лице по гражданското състояние“. За разлика от другите два вида актове за гражданско състояние, актът за сключен граждански брак има конститутивно, а не декларативно действие. Т.е. липсата на акт води до липсата на брак.

`   `Първитят елемет от ФС на формата е съгласието. То трябва да отг кумулативно на следните изисквания: 

да е дадено от мъж и жена (принцип за хетерогенен характер на брака, брак между еднополови лица е абс нищожен);

да е  взимно – мъжът и жената да изразят съгласие за встъпване в брак един  друг и двамата да са единодушни, че желаят да встъпят в брак един с друг;

да е свободно формирано и изразено –  да не е дадено под въздействие на психическа или физическа принуда; други пороци като грешка, измама, изнудване, крайна нужда са без правно значение. Ако съгласието е изтръгнато с физическо насилие бракът е нищожен поради липса на съгласи, ако съгласието е дадено при заплашване бракът е унищожаем на осн чл. 46, ал. 1 СК;

да е изрично – да не е дадено с конклудентни действия, но и да е безусловно – необусловено от други модалитети. С оглед на това симулативно сключен брак е напълно действителен и е недопустимо разкриване на симулация по исков или друг ред;

да е дадено лично -  даването на съгласие по чл. 5 СК е акт intuit personae, неделимо свързан с личността на встъпващия в брак и трябва да бъде изразено лично и непосредствено пред ДЛГС;

да е дадено едновременно от двете встъпващи в брак лица. 

Липсата на съгласие повлича автоматично нищожност на брака , която се прогласява по исков ред посредством отрицателен установителен иск. 

Вторият елемт от ФС е на формата на брака е свързан  с изискването, съгласието на встъпващите в брак да бъде възпроизведено лично от компетентен орган (ДЛГС), който да състави по установения ред, в предвидената от закона форма акт за граждански брак.

Неучастието на длъжностното лице прави бракът нищожен, поради липса на форма. Длъжностното лице трябва да участва от началото до края на процедурата – да приеме волеизявленията на страните и да подпише акта.

` `В Чл. 11, ал. 2 СК въвежда законовата фикция, че „Действителен е бракът, сключен пред лице, което публично е изпълнявало функциите на длъжностно лице по гражданското състояние, без да е имало това качество, когато встъпващите в брак не са знаели това“, т.е били са добросъвестни. 

Друга лица, пред които може да се сключи граждански брак са: 1. В чужбина това са дипломатическите и консулските представители на РБ. Те имат правомощие да сключват брак между двама български граждани или между български гражданин или чужденец. Те могат да сключват брак и пред чуждестранен представител, по правото на държавата, в която се намират. 2. Капитанът на кораб, когато корабът е в открито море, плава под български флаг и корабът е регистриран в РБ. 3. Началниците на войскови поделения (военнослужещи), ако се намират по време на война и са откъснати от гражданските власти.

Чл. 8 определя мястото на сключване на граждански брак „(1) Встъпващите в брак избират свободно общината, в която да сключат брак. (2) Бракът се сключва публично на място, определено от кмета на общината. (3) Бракът може да бъде сключен и на друго място по преценка на длъжностното лице по гражданското състояние при наличие на уважителни причини“.

Документите, които се представят пред длъжностното лице са:

Декларация, че не съществуват пречките за сключване на брак, определени в чл. 7 СК;

Медицинско свидетелство, че не страда от болестите, посочени в чл. 7, ал. 1, т. 2 и 3 СК („2. е поставено под пълно запрещение или страда от душевна болест или слабоумие, които са основание за поставянето му под пълно запрещение; 3. страда от болест, представляваща сериозна опасност за живота или здравето на поколението или на другия съпруг, освен ако той знае за тези болести“);

Декларация, че е осведомен за заболяванията на другия по чл. 7, ал. 1, т. 2 и 3 СК.

Ако встъпващите са уредили имуществените отношения по между си представят или нотариално заверена декларация за избор на разделност или удостоверение от нотариуса за сключен брачен договор. Самият договор не е необходимо да се представя. А ако не представят нито един от тези документи, то се прилага законовия режим на СК (чл. 9, ал. 2).

Фактическият състав на формата на гр брак обхваща и начина на обективиране на волеизявленията чрез съставяне на акт за сключен граждански брак, който съгласно чл. 53 ЗГС трябва да съдържа: 

място на съставяне на акта-област, община, населено място/район;

номер на акта и дата на съставяне;

номер на оригиналното удостоверение;

дата - ден, месец, година, и място на сключване на брака - област, община, населено място или държава, ако не е сключен в Република България;

данни за сключващите брак - имена преди брака, дата и място на раждане, възраст, ЕГН, гражданство, семейно положение преди брака, фамилия след сключване на брака, данни за документите за самоличност, и подписите им;

режим на имуществените отношения;

данни за свидетелите - имена, ЕГН или дата на раждане, и подписите им;

длъжностно лице - имена, ЕГН или дата на раждане и подпис;

други документи, представени за съставяне на акта;

бележки.

Най-често той е подготвен и остава да бъде подписан от встъпващите, свидетелите и длъжностното лице. Подписът е формалният акт на съгласието. По същността си АСГБ е официален свидетелстващ документ, който има обвързваща доказателствена сила по см. на чл. 179, ал.1 ГПК. Актът за сключен граждански брак е уреден в ЗГР. Освен индивидуализиращи белези на участващите в процедурата съдържа и приложимият имуществен режим между съпрузите (разделност, брачен договор, законов режим на общност). В акта се записва и промяната на името, ако има такава. Съгласно чл. 12 „При съставянето на акта за сключване на граждански брак всеки от встъпващите в брак заявява дали запазва своето фамилно име или приема фамилното име на своя съпруг, или добавя фамилното име на съпруга си към своето. Като фамилно име може да се приеме или добави името на другия съпруг, с което той е известен в обществото“. Всеки от съпрузите има право на избор: 1. Да запази; 2. Да вземе фамилията на другия съпруг; 3. Да добави фамилното име на другия съпруг. Името на другия съпруг, с което е известен в обществото е бащиното име или псевдонимът, който се записва като четвърто име. СК употребява по-широкото понятие „името...,с което е известен в обществото“, докато в ЗГР е посочено бащино име. Според някои автори псевдонимът е част от фамилното име, но според Станева СК прави разлика между двете.

Свидетелите са необходими участници в процедурата. Те удостоверяват, че встъпващите са изразили съгласие. Тяхното присъствие е израз на принципа за пубичност на бракосъчетанието по чл. 8, ал. 2 СК. Според чл. 11, ал. 1 „Бракът се смята за сключен с подписването на акта за сключване на граждански брак от встъпващите в брак и от длъжностното лице по гражданското състояние“ и се прави грешен извод, че участието им е факултативно. Липсата на подпис не прави бракът невалиден, но длъжностното лице ще понесе дисциплинарна отговорност. Чл. 11, ал. 1 от друга страна определя и формалният момент на възникване на брачното ПО-ние. Свидетелите трябва да са дееспособни лица.
### Годеж 
Годежът не е правно уреден и не поражда правни последици (за огромно щастие на моя любим приятел Боян). Той представлява обещание за сключване на брак. Има много стара съдебна практика, неотменена, според която при неизпълнение на обещанието е предвидена деликтна отговорност. За да се носи тази отговорност обещанието трябва да е дадено публично. Право на иск има само жената. За да не носи отговорност отказът на мъжа трябва да е оправдан, а той ще е такъв, когато е налице пречка за сключване по смисъла на чл. 7 СК и ако причините са у другата страна. Подлежат на обезщетение имуществените вреди с оглед подготовката и неимуществените вреди (болки и страдания). Според Станева деликтната отговорност се поражда от неправомерно поведение, а отказът е винаги ще бъде правомерен. Съгласно чл. 5 бракът се сключва свободно.
## **Условия и пречки за брак – понятие. Пълнолетието като условие.**
### Обща характеристика	
Условия за брак са законови изисквания, на които трябва да отговарят встъпващите в брак лица. Това са материалнопр предпоставки, чието спазване е  необходимо за действителността на сключения брак. Те са установени и изчерпателно установени с императивните разпоредби на чл. 6 и 7 СК, а правните последици се изразяват в унищожаемост на брака. Съзнателното укриване на брачна пречка е въздигнато в прстъпление по НК.

Не бива да се смесват с формата на гр брак. Ако тя бъде нарушена ще е налице за последица пълната липса на сключен брак, т.е абс нищожност на брака. Когато са нарушени изискванията на чл. 6 и 7  - тогава брак има, но той е унищожаем и може да бъде прекратен посредством конститутивен иск по чл. 318 ГПК. 

Брачни условия и пречки могат да се установяват само със закон във формален смисъл – това следва от принципа за законоустановеност на условията за встъпване в брак. 

Най – общо условията за встъпване в брак са 4 групи обстоятелства: 

възраст на встъпващите в брак;

необвързаност с друг съществуващ брак; 

липса на определени правно-релевантни болести;

отсъствие на кръвно или основително родство.
### Видове 
Условията за брак за положителни предпоставки, които трябва да бъдат налице, за да може да се сключи брак. Отрицателните предпоставки се наричат пречки и биват два вида:

Абсолютни – не може да сключи брак с което и да е лице. Изключват правната годност на лицето да сключва брак изобщо. 

Относителни – само с определено лице. Не засягат брачната му способност в отношенията му с останалите лица. 

Условието е само едно – брачната възраст (18 г.) – брачно пълнолетие. Спазена е общата гражданска дееспособност. Има само минимална възрастова граница. В чл. 6, ал. 1 от СК установен принциа че брачната дееспособност настъпва на 18г. „Брак може да сключи лице, навършило осемнадесет години“, а в ал. 2 – е установено  изключението което позволява при наличието на 2 кумулативно посочени предпоставки лице, навършило 16 г., да сключи гр брак.

Навършени 16 години – абс възрастов минимум по закон; 

Важни причини и разрешение от районния съдия по постоянния адрес на лицето

Непълнолетни могат да са и двамата встъпващи, като за сключване на брак е необходимо разрешение на районния съдия по постоянния адрес само на един от тях, по техен избор. Материалнопр условие за даване на разрешение е да са налице „Важни причини“ (бременност, здравословно състояние на близък роднина). Нормата е относително определена. Районният съдия преценява дали да даде разрешение. 

Производството се развива по общите правила на охранителните производства по чл. 530 – 541 ГПК. Пред съда трябва да се спази минимална процедура: 1. Да е сезиран от непълнолетен; 2. Да изслуша встъпващите; 3. Да изслуша родителите или попечителя. Съгласно чл. 6, ал. 3, изр. 2 това може да стане и в писмена форма с нот.заверка на подписите „Мнението на пълнолетния встъпващ в брак, на родителите или на попечителя може да бъде дадено и в писмена форма с нотариално заверен подпис“. Районният съдия може да изслуша и други лица. Становищата на встъпващите и на родителите/попечителя не са обвързващи за съда, т.е. родителите може да не са съгласни, но районния съдия да даде разрешение. След като се даде разрешение бракът се сключва по същия ред, по който и ако встъпващите имаха брачна дееспособност. Длъжностното лице следва да извърши проверка на всички обстоятелства, т.е. дали са налице пречки. Разрешението на районния съдия преодолява само възрастта. То може да откаже сключване, само ако разрешение е дадено на лице, което няма навършени 16 г.

Последицата от встъпилия в брак непълнолетен е уредена в ал. 4 на чл. 6 „С встъпването в брак непълнолетният става дееспособен, но може да се разпорежда с недвижим имот само с разрешение на районния съдия по постоянния адрес на непълнолетния“ – еманципира се (придобива автоматично гр дееспособност), макар и да не е навършил пълнолетие. Изключението е само едно – да не може да се разпорежда с недвижим имот без разрешение на районния съдия. За разлика от него, ограничено запретеният не се еманципира, но съгласно чл. 173, ал. 2 СК неговият съпруг става законен попечител.

Антиципираната гражданска дееспособност отваря възможност за непълнолетния да придобие и специална търговска правоспособност като се регистрира като ЕТ по реда на чл. 58 ТЗ. 

Еманципацията не е правна пречка за осиновяване.

Не може обаче да бъде преодоляна лисата на завещателна дееспособност у това  лице тъй като нормата на чл. 13 от ЗН съдържа формално изискване за навършване на 18г. възраст. Такова завещание ще бъде унищожаемо на осн чл. 43, ал.1, б. „а“ ЗН.
### Пречки за брак.
Пречките за сключване на брак са посочени в чл. 7. Абсолютните пречки са посочени в ал. 1, а относителните – ал. 2.
### Абсолютни – лишава лицето от възможност изобщо да сключи брак:
Чл. 7, ал. 1, т. 1 – не може да сключи брак лице, което е свързано с друг брак. Основава се на принципа на единобрачието. Това ограничение ще е налице, само ако първият брак е валидно сключен (налице са матриалните и формалние изисквания за валидност на брака) или е унищожаем (докато не бъде атакуван в съда поражда правни последици). Налице е брачна пречка и в случайте на безвестно ичезване и обявено от съда отсъствие на съпруга. Нищожният брак не е пречка, както и фактическото съпружеско съжителство. 

Чл. 7, ал. 1, т. 2 посочва първата категория болест, свързана с валидността на съгласието. Тази точка е свързана отново с дееспособността. Пречка е само пълното запрещение. Приема се, че ограничено запретения може да сключи брак напълно свободно без съгласието на попечител. В сравнение с гражданскоправния режим имаме смекчение по отношение на ограничено запретения, но не и по отношение на пълното запрещение, защото законът казва и „е поставено под пълно запрещение или страда от душевна болест или слабоумие, които са основание за поставянето му под пълно запрещение“. При слабоумието е налице вродена умствена недоразвитос, а душевните болести са настъпили по – късно психични разстройства. Т.е. лицето може и да не е поставено под пълно запрещение, но да има основание за това. Не са посочени ограничено запретените следователно те могат да сключват брак самостоятелно и без попечителско съдействие. Сключването на брак е строго лично действие. Съображенията за това са две – от една страна с оглед на ненакърнимостта на правата на поставените под ограничено запрещение, от друга страна бракът е едно относително разбираемо правно действие; ограничено запретените не са лишени напълно от възможност за правни действия, имат нужда от съдействие, но бракът е сравнително разбираемо действие. Това се отнася обаче до самото сключване на брака. Ограничено запретените съпрузи имат имат специална процесуална дееспособност по брачни дела. Правното значение на ограниченото запрещение се изразява в това, че ограничено запретените съпрузи не могат да изберат свободно имуществен режим на брачните си отношения – за тях се прилага еx lege СИО. 

Чл. 7, ал. 1, т. 3 „страда от болест, представляваща сериозна опасност за живота или здравето на поколението или на другия съпруг, освен ако той знае за тези болести“ – втора категория болести, които се наричат опасни. До приемането на настоящия СК имаше значение дали опасността е за другия съпруг или за поколението. Тогава беше възможно само опасността за другия съпруг да бъде преодоляна от и със знанието и съгласието на другия встъпващ. Опасни за съпруга са болестите, с които той може да се зарази или които правят другия съпруг агресивен и др. СК използва израза „поколението“, от което следва, че може да няма непосредствена опасност за децата, а болестта да се предава през поколения. Тези болести са предимно психични.

Новият СК дава възможност тази пречка да бъде преодоляна чрез знанието на другия съпруг. Т.е. материалноправното основание за унищожаване на брака съгласно чл. 47, ал. 1, т. 4, е налице само ако не е спазено условието по чл. 9, ал. 1, т. 3 – липсва декларация на съпруга за това, че е осведомен за заболяванията на другия съпруг.
### Относителни основания:
Пречка за брак е и родството – ал. 2 на чл. 7. Съгласно т. 1 тя е между, Съгласно т. 3 пречка е да се сключи брак и между лица, при които осиновяването създава отношения като роднини по права линия или на братя или сестри. Тук нравствения момент пречи. По съребрена линия пречката е стеснена до втора степен. По т. 3 има значение и вида осиновяване. При непълното осиновяване пречката за брак е между осиновител и осиновен; и осиновител и низходящ на осиновен (чл. 102, ал. 1).
## **Лични и имуществени отношения между съпрузите**
### Лични отношения между съпрузите. 
В зависимост от това дали при упражняване на брачните права съпрузите могат да получат някаква парично оценяема облага или задоволяват само свои парично неоценим интерес, съпружеските права и задължения се делят на лични (неимуществени) и имуществени права и задължения. Личните съпружески права и задължения  имат неимуществен характер и са уредени в чл. 13-17. Те уреждат нормалните изисквания в отношенията между съпрузите. Те биха придобили характера на правна норма, ако имаха правна санкция. Тези разпоредби биха имали отношение при развода – като основание за прекратяване на брака. Имат преди всичко нравствен характер. По характер те са притезателни, непрехвърлими, ненаследими, не мога да служат като обезпечения (не думай), не могат да бъдат отчуждавани, няма изричен отказ от тях, не се погасяват по давност. 

Чл. 15 урежда съвместното живеене на съпрузите, като се допуска и отклонение, когато важни причина налагат съпрузите да не живеят заедно (работа, отглеждането на децата и др.). Това е различно от фактическата раздяла, при която съпрузите не изпълняват и останалите задължения помежду си. Тя е стъпка преди развода.

Чл. 16 урежда свободата на личността „Всеки съпруг има свобода на развитие на личността, на избор и упражняване на професия“. Всеки от съпрузите запазва относителна независимост.

Общи са текстовете на чл. 13 „Съпрузите имат равни права и задължения в брака“ конституционен принцип; чл. 14 „Отношенията между съпрузите се изграждат на основата на взаимно уважение, общи грижи за семейството и разбирателство“ и чл. 17 „Съпрузите са длъжни чрез взаимно разбирателство и общи усилия и съобразно своите възможности, имущество и доходи да осигуряват благополучието на семейството и да се грижат за отглеждането, възпитанието, образованието и издръжката на децата“. Следва да се отбележи, че чл. 17 не изисква равно количество, а равно като добросъвестно усилие. Чл. 17 дава количествен измерител на дължимата грижа на съпрузите.

Чл. 14 и чл. 17 имат съществено значение при: за възникване на СИО е достатъчно наличие на съвместен принос; не е допустим иск за неоснователно обогатяване по време на брака, поради това че всеки съпруг дава за семейството толкова, колкото може; издръжката не непълнолетните деца и на пълнолетни-учащи е съобразно възможностите на съпрузите, а не по равно.
### Имуществени отношения – историческо развитие. Режими на имуществени отношения.
Имуществените отношения са уредени в глава 4 от СК. Имущество в семейното право е синоним на имуществени права – обектите, които едно лице притежава. Те са  прехвърлими, наследими, секвестируми, 

Историческо развитие – СК от 2009 г. за първи път даде възможност за избор на режим – до приемането му той беше императивен. Наредбата закона за брака е възприемала имуществен режим на разделност, т.е. придобитото през време на брака е лично имущество, но при развод има възможност да се търси част от придобитото от единия, ако другият съпруг има принос. СК от 1968 г. въвежда за първи път семейната имуществена общност (СИО). Кодексът от 85 г. също възприема СИО, но успоредно част от имуществото е в режим на разделност. Всяко едно изменение в имуществените отношения е било въвеждане с обратна сила – т.е. тези отношения са били преуреждани (от разделност към СИО).

СК от 2009 г. и по специално чл. 18 уреждат три режима:

Законов режим на общност – изборът се осъществява с писменото съгласие на съпрузите, изразено в изискуемата от закона форма;

Законов режим на разделност;

Договорен режим – валидно сключен е и поражда действие, ако са спазени формалните изисквания на чл. 39.

Първите два са уредени в закона. Изборът на режим може да се направи в различни моменти – при сключване на брака пред длъжностното лице по гражданско състояние. Ако встъпващите са избрали режим на имуществените отношения те представят обща декларация, която трябва да бъде нотариална заверена с избрания режим. Ако са подписали брачен договор представят удостоверение от нотариуса. Не е необходимо да избират режим – ако не го направят съгласно ал. 2 на чл. 18 „Законовият режим на общност се прилага, когато встъпващите в брак не са избрали режим на имуществените си отношения, както и ако са непълнолетни или ограничено запретени“. Оттук следва и че непълнолетните и ограничено запретените нямат право на избор. След сключване на брак непълнолетният се еманципира, но въпреки това не може да сключи брачен договор или да промени законовия режим, а едва след пълнолетие. Избраният режим се записва в акта за сключен брак като длъжностното  лице следва да подаде информацията в Регистъра на имуществените отношения на съпрузите.

Избраният режим може да се промени по всяко време „Режимът на имуществените отношения може да бъде променян по време на брака. Промяната се отбелязва в акта за сключване на граждански брак и в регистъра по чл. 19“ – ал. 3 на чл. 18. Промяната се извършва по начина на първоначалния избор, т.е. ако се е прилагал режим на общност, за да го променят на разделност, трябва да представят обща декларация с нот.заверка на подписите. След това я представят пред длъжностното лице. Промяната на режима действа за в бъдеще. Изключение е възможно при брачния договор, стига да не се накърняват права, придобити от ТЛ (чл. 40).

По отношение на заварените бракове се прилага законовия режим на общност, защото той е най-близо до императивния режим по отм. СК. Освен това съгласно чл. 18, ал. 2 предвижда, че законовия режим на общност се прилага, когато съпрузите не са избрали друг, а преди вл.в сила на СК въобще не е бил възможен такъв избор. Съпрузите по заварените бракове също могат да променят режима на имуществени отношения (§4, ал. 2). За тях няма вписване в акта за граждански брак и в регистъра на имуществените отношения.

Ролята на този регистър е да създаде публичност и защита на третите лица чл. 20 „При сделка между единия или двамата съпрузи с трето лице, когато в регистъра няма вписан режим на имуществени отношения, се прилага законовият режим на общност“. Ако е вписван даден режим, то за третото лице се прилага той, независимо от промяната във вътрешните отношения. Т.е. ако е вписан режим на разделност и съпругът се разпореди със свое имущество според имотния регистър – сделката не следва да е оспорима. Ако такъв не е вписван – значи се прилага законовия режим на общност. СК не създава задължение за вписване при промяна на режима, освен това системата не е централизирана и съпрузите трябва да отидат в общината, в която са сключили брак, за да променят своя режим, тъй като промяната се отбелязва в акта за сключен граждански брак, а той се намира в съответната община.

Изборът на законов режим, съответно сключването на брачен договор, са осъществени и имат действие между страните, но докато не бъдат вписани в регистъра, те са непротивопоставими на ТЛ.

Когато брачният договор е под отлагателен срок, той се вписва веднага, независимо че ще породи действие след това. Следва да се отбелязва в акта за брак и в регистъра прекратяването, развалянето, унищожаването или обявяването на нищожност на договора.

Регистърът на имуществените отношения на съпрузите е уреден в чл. 19 – „(1) Брачните договори и приложимият законов режим се регистрират в централен електронен регистър към Агенцията по вписванията. (2) Регистрацията се извършва служебно въз основа на уведомление от общината или кметството, в чийто регистър по гражданско състояние се съхранява актът за сключен граждански брак. Уведомлението се изпраща незабавно до териториалното звено на Агенцията по вписванията по седалището на съответния окръжен съд, в района на който се намира общината. (3) Промяната на законовия режим, изменението и прекратяването на брачния договор се отбелязват в акта за сключване на граждански брак и се регистрират по реда на ал. 2 въз основа на документите, посочени в чл. 9, ал. 2 или по чл. 27, ал. 2 и 3“.
## **Имущественоправни режими**
### Законов режим на общност. Съпружеска имуществена общност – понятие, предпоставки за възникване.
Законовият режим на общност се прилага не само когато страните са го избрали, но и когато не са посочили др.режим, по отношение на заварените бракове, когато законът не разрешава на страните да изберат режим (единия или двамата съпрузи са непълнолетни или ограничено запретени), когато има неясноти в брачния договор, когато брачния договор е прекратен, развален или унищожен, автоматично в отношенията на съпрузите с 3л, когато в ел регистър на имуществените отношения между съпрузите няма вписан режим на имуществените отношения – без оглед на причината. Наименованието законов режим на общност е малко подвеждащо, защото не всичко е общо. То е комбинация между общност и разделност. Чл. 21 е озаглавен съпружеска имуществена общност, което е правилното наименование, а не семейна. 

СК подчинява на законовия режим на общността само вещните (право на собственост и ограничените ВП) върху движими и недвижими вещи. Извън обхвата на СИО трябва да стоят ипотечното право, заложното право и правото на задържане, както и парите в наличност, правата по ЦК, всякакви вземания, вкл по парични влогове, авторските и сродните права, правата върху обекти индустриална собственост, притежаваните дялове ТД, наследства и т.н. 

Предпоставки за СИО – фактически състав : Матеева смята, че са две – 1) ВП право придобито през време на брака и 2) съвместен принос. 

Придобиване на право от единия съпруг "независимо от това на чие име са придобити". Законът не обособява придобивните основания. Най-често това са сделките. Придобитото ще стане СИО. Необходимо е ФС да се осъществи само по отношение на единия съпруг, за да възникне СИО (напр. приращение върху земя лично имущество, като той става собственик въз основа на закона). Следва обаче да се отчете едно ТР от 1971 на ОСГК, което гласи „постройки, като кухня, навеси, ..., които нямат самостоятелно предназначение, а са построени и предназначени предимно да обслужват съществуваща сграда, изключителна собственост на единия от съпрузите, или да обслужват недвижимия имот, също изключителна собственост на единия от съпрузите, ... не могат да бъдат обект на самостоятелна собственост, не стават общо имущество на двамата съпрузи ..., макар и да са построени и придобити през време на брака на двамата съпрузи. Тези постройки си остават собственост на съпруга на недвижимия имот, който по своето естество и характер те са предназначени да обслужват“.

СИО има само по отношение на вещните права – право на собственост и ограничени вещни права. Всички останали (облигационни, трудови, авторски) са лично притежание. С новия СК отпадна СИО върху паричните влогове.

По време на брака – зависи кога се придобива правото (възможно е придобивната давност да е започнала преди сключването на брака, но да е изтекла през време и отново имаме общо имущество). Нашият закон никога не е предвиждал преминаване на имущество, придобито преди брака за общо. Когато формалният момент на придобиване не ВП не съвпада с момента на набиране/погасяавне на средствата за заплащане стойността на придобитото право, меродавен е моментът на придобиване на правото – Ако ВП е било придобито от единия от съпрузите преди сключването на брака със заемни средства, но заемът се погасява през време на брака с общи средства ВП не става тяхна СИО.  (ППВС 5/1972г.) За съпруга несобственик възниква само облигационно престация за изравняване на участието му  на осн чл. 59 ЗЗД – неоснователно обогатяване. ВКС приема, че имот придобит през време на брака срещу поето задължение за издръжка и гледане представлява СИО. ППВС 8/1980 – придобитото по давност през време на брака става обща собственост на двамата съпрузи, защото се счита, че и двамата съпрузи са владели имота в хода на брачното съжителство. 

Наличие на съвместен принос – чл. 21, ал. 2„Съвместният принос може да се изрази във влагане на средства, на труд, в грижи за децата и в работа в домакинството“, т.е. най-широкото значение на това понятие. Липсата му е абсолютна пречка за възникване на СИО. Приносът следва да бъде установен към момента на придобиване на правото и. ППВС 5/1972 – наличието на принос означава ВП да е придобито в резултат на общите усилия на двамата съпрузи без оглед на изразната им форма.  СК признава наличието на пряк принос – влагане на средства или труд, както и косвен принос – полага на грижи за ненавършилите пълнолетие и деца или работа в домакинството. 

В Ал. 3 е уредена презумпцията за съвместен принос. Оспорването може да стане само по исков ред чрез първоначален или насрещен отрицателен установителен иск, който не се погасява по давност, предявен от съпруг/или от наследник. Според А. Станева може да се предяви и от кредитор на съпруг при условията на чл. 134. Предмет на доказване е пълна липса на принос или наличието на принос само на единия съпруг. Няма пречка да се предяви и през време на брака от съпруга, достатъчно е наличие на правен интерес (напр. единият съпруг иска да се разпореди с дадена вещ).

Съпоставка между чл. 21, ал. 3 и чл. 29, ал. 3 „При прекратяване на общността поради развод или по чл. 27, ал. 2 съдът може да определи по-голям дял от общото имущество на единия съпруг, ако приносът му в придобиването значително надхвърля приноса на другия съпруг“.

Съпружеската имуществена общност е особен вид съсобственост, която е бездялова. Имаме общо притежание на вещно право върху движими/недвижими вещи. Чл. 24, ал. 1 урежда „Съпрузите имат равни права върху общото имущество. Докато трае бракът, никой от съпрузите не може да се разпорежда с дела, който би получил при прекратяване на имуществената общност“. Съпрузите заедно са съсобственици на цялата вещ, а поотделно не са собственици на нищо. Те не могат да се разпореждат, защото нямат дялове – т.е. трябва заедно. Условно СИО се нарича принудителна съсобственост. Съпрузите не могат да искат делба, докато трае СИО.

Както и предходните два семейни кодекса, така и новият в частта относно имуществените отношения между съпрузите, има обратно действие „§ 4. (1) Правилата на този кодекс относно имуществените отношения между съпрузите се прилагат и за имуществата, придобити от съпрузите по заварени бракове. (2) Съпрузите по заварени бракове могат да изберат законов режим на разделност или да сключат брачен договор по реда на този кодекс“.
### Управление и разпореждане с общи имущества
Съгласно чл. 24, ал. 2 управление на общото имущество може да извършва всеки от съпрузите. Действията на управление са свързани със запазването и ползването на вещта по предназначение. Законът урежда представителство на другия съпруг (напр. при сключване на договор за наем до 3 г. е достатъчно договорът да е сключен само от единия). Той е представител на другия съпруг. Това е особено законово представителство. По принцип представителят действа от чуждо име и за него правни последици не възниква, но тук е малко по-особено и действа и от свое име. Споровете между съпрузи във вр с управлението на СИО се решават по правилата на чл. 32, ал. 2 ЗС.

Разпореждане (отчуждаване и обременяване с тежести) на общото имущество се извършва съвместно от двамата съпрузи (ал. 3). Причината за това е бездяловият характер на СИО.

По искове относно ВП – СИО двамата съпрузи са в процесуалното положение на задължителни необходими другари. Правилото на чл. 24, ал. 3 се отнася само до разпоредителни сделки inter vivos (м/у живи), т.е извън приложното му поле са разпоредителните сделки mortis causa. 

Следващите алинеи на чл. 24 предвиждат какво става, когато единият съпруг се е разпоредил с обща вещ. Ал. 4 се отнася за недвижими вещи „Разпореждането с вещно право върху обща недвижима вещ, извършено от единия съпруг, е оспоримо. Другият съпруг може да оспори по исков ред разпореждането в 6-месечен срок от узнаването, но не по-късно от три години от извършването му“. В законопроекта на новия СК беше предвидено, че е „унищожаемо“, но впоследствие се въведе „оспоримо“. От това става ясно, че сделката не е нищожна, защото е необходимо оспорване пред съд. Ясно е, че трябва да се оспори в 6-месечен срок от узнаването, но не по-късно от три години от извършването му. Въпросът е дали произвежда действие или е в състояние на висяща нищожност. По-скоро сделката поражда действия, подобно на унищожаемата сделка. Терминът унищожаемо е отпаднал, защото тези сделки се характеризират с порок на волята. Сделката произвежда както облигационно, така и вещно действие, което може да отпадне с обратна сила ако искът бъде уважен. Ако не е предявен иск в преклузивния срок – разпореждането се заздравява. По – новата съдебна практика приема, че разпореждането с недв имот СИО от единия съпруг без съгласието на другия не е нищожна, а е в състояние на висясща нищожнст, която позволява сделката да се заздрави с мълчаливото и потвърждаване от страна на неучаствалия съпруг, чрез неоспорването и в 6 месечния срок от узнаването и за нея. 

Искът по чл. 24, ал. 4 може да бъде предявен само от неучаствалия в сделката съпруг. Искът е конститутивен – упражнява се преобразуващо право. При уважаване се стига до правна промяна в чужда правна сфера – на другия съпруг и на приобретателя. По тази причина искът следва да бъде предявен срещу двете страни по оспорената сделка.

А. Станева приема, че този иск може да се предяви и от наследниците в законоустановения срок. Що се касае до кредиторите, ако е допустимо предявяване на иск от тях, това представлява недопустима намеса във вътрешните и лични отношения между съпрузите. Няма пречка обаче кредиторът да атакува сделката по чл. 135 ЗЗД.

Ал. 5 урежда сделките с движими вещи „При разпореждане с вещно право върху обща движима вещ чрез възмездна сделка, извършено от единия съпруг без участието на другия, третото лице придобива правото, ако не е знаело или според обстоятелствата не е могло да знае, че липсва съгласие на другия съпруг. При безвъзмездно разпореждане с обща движима вещ или при разпореждане, за което се изисква писмена форма с нотариална заверка на подписите, се прилага ал. 4“. Има разграничение между възмездните и безвъзмездните сделки:

Ако сделката е възмездна и не е необходима формата по изр. 2 се прилага изр. 1, което наподобява чл. 78 от ЗС. Добросъвестността е изразена чрез „не е знаело или...не е могло да знае“. Разликата със ЗС е, че вещта не е съвсем чужда, но прехвърлителят не я притежава, и на второто място – няма изискване за владение.

Безвъзмездна, както и когато при разпореждането се е изисквало писмена форма с нот.заверка на подписите – прилага се ал. 4.
### Прекратяване на СИО.
Прекратяването на СИО е преустановяване на съществуването на бездяловото и неделимо съпритежание на съпрузите и превръщането и в обикновена дялова съсобственост. Под основания за прекратяване се разбират определение ЮФ, с чието проявление законът свързва трансформирането на общата бездялова собственост в обикновена съсобственост. Те могат да бъдат групирани в две групи според това дали:

Прекратяването на СИО настъпва автоматично с прекратяването на брака или 

Този прекратителен ефект настъпва по време на брака, въз основа на определен правен акт, които от своя стана могат да бъдат разделени на такива, които настъпват
1) По волята на двамата съпрузи
1) Принудително.

При прекратяване на брака прекратяването на СИО настъпва автоматично, ipso iure, в момента на прекратяване на самото брачно отношение без оглед основанието за прекраряването му.  Моментът на прекратяване на СИО съвпада с момента на прекратяване на брачната връзка според особеностите на всяко от изчерпателно изброените основания за прекратяване на брака: 

със смъртта на единия от съпрузите/ввс на решението за обявяване на смъртта на единия съпруг по реда на чл. 14 и сл ЗЛС;

ввс на решението за  унищожаването на брака;

ввс на решението за развод.

Съпружеската имуществена общност може да се прекрати и по време на брака:

Прекратяване по време на брака е възможно когато важни причини налагат това съгласно ал. 2 на чл. 27 „Съпружеската имуществена общност може да се прекрати по съдебен ред и по време на брака, ако важни причини налагат това“ (напр. съпругът няма лично имущество, а трябва да изпълни някакво задължение). По съдебен ред може да имаме прекратяване по отношение на конкретни вещи, но е възможно и върху цялото имущество. Това право е преобразуващо. Но едно е сигурно – по съдебен ред не може да се преустанови възникването на съпружеска имуществена общност, т.е. всяка следваща вещ, ако отговаря на другите предпоставки, ще бъде обща. 

Предпоставките за уважаването на конситутивния иск по чл. 27 ал.2 е наличието на „важни причини“ – преценката е на съда. Такива например могат да бъдат – поведението на единия съпруг, което застрашава инвестициите на другия;  изпадането на единия съпруг в недееспособност, необходимост да се конфискува им на съпуга в следствие на ввс присъда. Към исков ред за прекратяване  на СИО по време на брака се прибягва само ако между съпрузите не може да се постигне съгласие за замяна на СИО с режим на разделност или брачен договор. 

Друга възможност за прекратяване на СИО през време на брака е, ако съпрузите изберат законов режим на разделност или сключат брачен договор (ал. 3). Новоизбраният режим ще действа по правило за напред, но за удобство съпружеската имуществена общност се превръща в обикновена съсобственост. Ако съпрузите сключат брачен договор, те могат да уредят какво става с настоящото им имущество. Освен това няма пречка в договора да се правят препратки към законови режими.

Има и още една хипотеза за прекратяване на СИО при насочване на принудително изпълнение върху вещта от кредитор за личен дълг на единия съпруг – по ал. 4 „Изпълнението, насочено от кредитор върху вещ - съпружеска имуществена общност, по реда на глава четиридесет и четвърта от Гражданския процесуален кодекс за личен дълг на единия от съпрузите, прекратява общността върху тази вещ“. СИО става дялова съсобственост и принудителното изпълнение може да бъде насочено по отношение на ½ идеална част от вещта.

` `Когато изпълнението е насочено към движима вещ в СИО общността в/у нея се прекратява в момента на покупката и от 3л купувач. След продажбата съдебният изпълнител изплаща половината от получената сума на съпруга недлъжник. Съпругът недлъжник може да осуети проданта, ако до предаването на движимата вещ в магазин или борса, съответно преди началото на явния търг с устно наддаване, а за публичната продан на имот - до деня, предхождащ деня на проданта, внесе по сметка на съдебния изпълнител равностойността на дела на съпруга длъжник от общата вещ според определената цена за продажба в магазин, съответно от цената на имота.

При изпълнение върху недвижим имот СИО  - общият имот се описва изцяло, но се продава само идеалната част на съпруга – длъжник. 

Съпружеската имуществена общност се прекратява и с влизане в сила на решението за откриване на производство по несъстоятелност срещу съпруг - ЕТ или неограничено отговорен съдружник. Това е въведено, тъй като съгласно ТЗ в имуществото на тези длъжници се включва и ½ от съпружеската имуществена общност.

Правните последици на прекратяването се изразяват в трансформиране на бездялова и неделима СИО в обикновена дялова и делима съсобственост, уреждана по правилата на чл. 30 – 36 ЗС.  Дяловете на съпрузите се считат за равни, но това законно прогласено равенство може да бъде изменяно при прекратяване на брака с развод, прекратяване на СИО с  по исков ред през време на брака, поради важни причини. (тук са рагледани исковете за промяна на дела, аз съм ги оставила при имуществените последици от развода). При прекратяване на СИО с насочването на принудително изпълнение върху вещ – СИО за личен дълг на единия от съпрузите, съругт недлъжник не може да противопостави на взискателя, че заради преобладаващия си принос в придобиването на веща има право на по – голям дял от съпруга длъжник. 

При прекратяване на СИО и с влизане в сила на решението за откриване на производство по несъстоятелност срещу съпруг - ЕТ или неограничено отговорен съдружник - недействително по отношение масата на несъстоятелността е прекратяването или делбата на съпружеската имуществена общност, както и определянето на по-голям дял, ако е станало в срок от 6 месеца преди началната дата на неплатежоспособността до приключване на производството по несъстоятелност.

Правните последици от прекратяването на СИО по отношение на ВП, които страните придобиват след момента на прекратяване са различни в зависимост от основанието за прекратяването.  Когато СИО е прекратено поради прекратяване на брака – прекратяването на СИО засяга и положението на бъдещите имущества.  Ако съпрузите изберат законов режим на разделност или сключат брачен договор новопридобитото имущество не става СИО. Индивидуалното принудително изпълнение не засяга режима на бъдещите имущества. При прекратяване на СИО с влизане в сила на решението за откриване на производство по несъстоятелност срещу съпруг - ЕТ или неограничено отговорен съдружник, прекратителният ефект обхваща всички имущества, придобити от съпрузите до приключване на производството по несъстоятелност. 
### Лични имущества на съпрузите при законов режим на общност. Управление и разпореждане с лични имущества.
Личното имущество на съпрузите е уредено в чл. 22 и 23 от СК. Има няколко критерия:

Според времето на придобиване на правото – преди и след прекратяване на брака е лично имущество. Извлича се по аргумент за противното от чл. 21, ал. 1, както и по силата на чл. 22, ал. 1.

Според вида субективно право – всички освен вещните права са лични – влог, вземания и всякакви други облигационни права, авторски, върху ЦК и т.н. При този вид лично имущество не е изключено наличието на принос на другия съпруг, но той би могъл да бъде отчетен едва при прекратяване на брака с развод.

С оглед придобивния способ – при наследяване и дарение имуществото е лично, дори и вещта да е придобита през време на брака. Законодателят е приел, че при тези хипотези няма как да има съвместен принос. Възможно е да бъдат сънаследници (на своето дете), като ще станат съсобственици на вещите. Възможна е и друга хипотеза – когато единият съпруг сънаследява с други наследници и може другата част от наследството да я придобие по давност или в резултат на делба – в този случаи, ако вещта е придобита през време на брака ще се окаже СИО. Ако при делбата съпругът е получил вещта безвъзмездно ще е налице едно дарение.

Има и още един спор – при дарение, направено в полза на двамата съпрузи вещта СИО ли е, или не. Според Станева в този случай и двамата съпрузи са придобили лично имущество.  Матеева: обикновена съсобственост с равни части, ако др не следва от договора за дарение. 

Специфична хипотеза на лично имущество с оглед придобивния способ имаме по реда на ГПК. Напр. една вещ, която е СИО, е изнесена на публична продан за личен дълг на единия съпруг. СИО се прекратява съгласно чл. 27, ал. 4 Ако съпругът не-длъжник желае да предотврати проданта може да внесе за удовлетворяване на кредитора стойността на половината от вещта. Така съпругът не-длъжник ще придобие и другата ½ от вещта и става неин собственик изцяло. Ако я нямаше тази изрична разпоредба, ½ щеше да стане съпружеска общност.

В зависимост от предназначението на вещите – които по принцип са в обхвата на СИО, придобити са по време на брака, но по предназначението си са изключени от СИО:

За обикновено лично ползване (чл. 22, ал. 2 „Лични са движимите вещи, придобити от единия съпруг по време на брака, които му служат за обикновено лично ползване...“) – А. Станева подчертава обикновено ползване, т.е. изключени са тези за луксозно ползване. Това може да се прецени от стойността на вещта и стандарта на живот.

В ал. 2 са включени и движимите вещи, които служат за упражняване на професия или занаят – те също са лично имущество (във вр. с чл. 16 СК). Тук стойността няма значение, защото няма изискване да са обикновени. Няма изискване и за принос при придобиването им. При прекратяване на брака може да се търси изравняване на имуществото (чл. 30 СК „При развод всеки от съпрузите има право да получи част от стойността на вещите за упражняване на професия или на занаят и от вземанията на другия съпруг, придобити по време на брака, ако са на значителна стойност и той е допринесъл за придобиването им с труда си, със средствата си, с грижите за децата или с работата си в домакинството. Този иск може да се предяви и преди развода, ако поведението на съпруга, който е придобил имуществото, поставя в опасност интересите на другия съпруг или на децата“). Може да иска паричната равностойност от своя принос.

Ал. 3 „Лични са вещните права, придобити от съпруг - едноличен търговец, по време на брака за упражняване на търговската му дейност и включени в неговото предприятие“. В ТР 2/2001 г. ВКС приема това, което новият СК е въвел. Ал. 3 включва всички вещни права, включително и върху недвижим имот. Предпоставки имуществото да е лично са: 1. Съпругът е регистриран като ЕТ и осъществява търговска дейност 2. Съпругът в това си качество придобива вещни права. 3. Вещите са придобити за упражняване на търговската дейност. Няма да сме в тази хипотеза, ако една вече придобита вещ, впоследствие бъде променено нейното предназначение и служи за упражняване на търговската дейност (апартамент – направен на офис). 4. Вещта трябва да е включена в търговското предприятие. Установява се чрез счетоводните документи – ако вещта е осчетоводена, платени са данъците и разходите по нея, се третира като търговска.

Преценката дали имуществото е лично или общо се прави към момента на придобиване на вещи (с изключение при брачния договор). Вещта не може да смени впоследствие режима и от обща да стане лична.

Преобразуването на личното имущество  (реална суброгация) е уредено в чл. 23 „(1) Лични са вещните права, придобити по време на брака изцяло с лично имущество. (2) Когато вещните права са придобити отчасти с лично имущество по ал. 1, лично притежание на съпруга е съответна част от придобитото, освен ако тази част е незначителна“. Всяко лично имущество, независимо от това кога и на какво основание е придобито, при преобразуване ще запази личния си характер.

Трансформацията може да бъде пълна и частична. При пълната новата вещ е изцяло придобита с лично имущество и следователно става изцяло лична. При частичната – вещта е отчасти лична, отчасти обща. Може да бъде едностранна, при което единият съпруг е съсобственик с двамата съпрузи, притежаващи бездялово останалата част от вещта. Все пак личната част не трябва да е недействителна (напр. закупуваш апартамент, като 50 % от сумата е от дарение; 50 % е кредит на съпрузите). Може и двустранна частична трансформация – и двамата съпрузи използват лични имущества.

Управление и разпореждане с лично имущество. Всеки от съпрузите може да сключи сделка на разпореждане с лично имущество (чл. 25) – по аргумент за по-силното основание, същото важи и за действията на управление.

С лично имущество могат да се извършват сделки с трети лица и между съпрузите. Ако единият прехвърли на другия имуществото срещу задължение за издръжка и гледане сделката е нищожна, поради липса на основание – съпрузите си дължат взаимопомощ. По отношение на грижата – уредена е в чл. 14 СК. Но не подлежи на принудително изпълнение и затова според някои с договора се създава това задължение и следва да се приема за действителен. Следва да се има предвид ППВС от 1983 г., според което „Договорите, сключени между съпрузи за прехвърляне на имущество - индивидуална собственост, срещу задължение за издръжка и гледане, са допустими“, тъй като се прилагат общите правила на ЗЗД. Чл. 14 създава задължение за полагане на грижа, но не и за издръжка.

Всеки от съпрузите може да се разпорежда свободно с личното си имущество. Съществува само едно ограничение. При разпореждане със семейно жилище, което е лично имущество е необходимо съгласието и на другия съпруг, ако това жилище им е единствено. Независимо от размера и местонахождението – другото жилище изключва необходимостта от съгласие. Имаме легална дефиниция на семейно жилище §1 „"Семейно жилище" по смисъла на този кодекс е жилището, което е обитавано от двамата съпрузи и техните ненавършили пълнолетие деца“ – няма значение чия собственост е то, важно е фактическото положение на обитаване на жилището. Чл. 26 „Действията на разпореждане със семейното жилище - лична собственост на единия съпруг, се извършват със съгласието на другия, ако двамата съпрузи нямат друго жилище - обща собственост или лична собственост на всеки един от тях. Когато липсва съгласие, разпореждането се извършва с разрешение на районния съдия, ако се установи, че не е във вреда на ненавършилите пълнолетие деца и на семейството“ – изр. 2 урежда хипотезата при липса на съгласие. Т.е. имаме два алтернативни начина за извършване на сделката.

Според Станева, ако е прехвърлено единствено семейно жилище, сделката е нищожна. В Коментара обаче е застъпено мнението, че сделката е във висяща недействителност и може да бъде потвърдена от съпруга-несобственик (Матеева не споделя това мнение). Това е така, защото съгласието на съпруга е допълнително и има само защитно значение.

Право на част от стойността на личното имущество – при прекратяване на брака с развод, респ. унищожаване, съпругът не собственик, който е допринесъл за придобиване на личните права на другия съпруг придобива право на парична компенсация за своя принос – чл. 30. Предпоставките са: 1. Единият съпруг е придобил вещ за упражняване на професия/занаят, вземане, или вещни права включени в предприятието на ЕТ; 2. По време на брака; 3. Правата са на значителна стойност; 4. Другият съпруг е допринесъл за придобиване на личните права, независимо от вида на приноса.

При уважаване на иска съпругът-собственик ще бъде осъден да заплати на допринеслия съпруг паричната равностойност на неговия принос.

Отговорност за задълженията – чл. 32. Съпрузите отговарят солидарно за задължения, поети за задоволяване на нужди от семейството. Разликата между ал. 1 – разходите се поемат от двамата съпрузи; и ал. 2 – солидарна отговорност за задълженията, е в това, че разходите се погасяват незабавно, при възникването им, а изпълнението на задълженията е отложено във времето (наем, банка и др).
### Законов режим на разделност.
Режимът на разделност е уреден в чл. 33-35 СК. Трябва съпрузите да са го избрали при сключване на брака или впоследствие по време на брака в писмена форма с нот.заверка на подписите. Ако този режим е избран по време на брака той действа занапред и СИО се прекратява за придобитите до момента вещни права. При режима на разделност всички права остават за този, който ги е придобил, а ако искат да имат общо имущество – възниква обикновена съсобственост. Материалния принос на другия съпруг за тези имуществени придобивки може да получи единствено стойностно изравняване и то при прекратяване на брака по исков ред. 

Коректив на разделността. Съгласно чл. 33, ал. 2 „При прекратяване на брака по исков ред всеки съпруг има право да получи част от стойността на придобитото от другия по време на брака, доколкото е допринесъл с труд, със средствата си, с грижа за децата, с работа в домакинството или по друг начин“ – другият съпруг може да иска парично компенсиране, за да не се допусне неоснователно обогатяване. Законът не определя изчерпателно в какво може да се състои приносът. Правото възниква само при прекратяване на брака по исков ред – чрез развод или унищожаване, т.е. дори и развод по взаимно съгласие не влиза в тази хипотеза. При взаимно съгласие съпрузите сключва споразумение по чл. 51, в което могат да уредят и тези отношения. Другата възможност е сключване на брачен договор, който препраща към режима на разделност. Тогава съпрузите могат да уредят имущ.отношения след прекратяване на брака по избрания от тях начин.

Искът по чл. 33, ал. 2 е близък до иска по чл. 30 при законовия режим на общност – имат сходна цел. Особеността идва от това, че чл. 30, е приложим само по отношение на някои лични вещи. Обратно – чл. 33 може да се приложи по отношение на всяко лично право, стига да е придобито по време на брака и съпругът, който не е титуляр, да има принос.

Тук не е предвиден срок за предявяване на иска – има две възможности: 1. Общият пет годишен давностен срок (застъпен на упражнения) 2. Да се приложи по аналогия срокът от най-близкия до иска по чл. 33 иск, т.е. едногодишен от прекратяване на брака (застъпено в коментара).

И при режима на разделност важи ограничението за единственото семейно жилище и то може да бъде предмет на сделка само със съгласието на другия съпруг (чл. 34 препраща към чл. 26).

При този режим е уреден и въпросът за ползване на вещи на другия съпруг – чл. 35 „Когато единият съпруг е предоставил на другия своя вещ за ползване, при липса на противна уговорка ползващият дължи само плодовете, които са налице към датата на писменото им поискване“. Тази норма е важна, тъй като с аргумент на противното – с оглед естеството на личните отношения между съпрузите, по време на брака те нямат право да търсят възнаграждение за ползване на лични вещи. Законът го определя като безвъзмездно ползване. Дължат се единствено плодовете от писменото им поискване (това се разглежда като заем за послужване).

Отговорност за задълженията – чл. 36 е почти идентичен с чл. 32, част от уредбата на законовия режим на общност. Доколкото обаче при разделността не възниква съпружеска общност, приложеното поле на задължението е стеснено – до текущите нужди (наем, вода, ток). Няма да се приложи солидарна отговорност, ако единият съпруг е сключил договор за банков кредит с цел закупуване на апартамент. Доколкото тази вещ ще стане негова лична собственост, а поетото задължение ще отговаря само този съпруг.

При разпореждане със семейното жилище се прилага чл. 26 (т.е. като при лично имущество).

ППВС 4/ 1983 постановява, че договорите сключени между съпрузи за прехвърляне на имущество – индивидуална собственост срещу задължение за издръжка и гледане са допустими. 
## **Договорен режим.** 
### Сключване, съдържание и действие на брачния договор.
Брачният договор е уреден в чл. 37 СК . Страни могат да бъдат и лица, които все още не са съпрузи, както и съпрузи. Встъпващите в брак сключват договора с оглед встъпването в брак, но никъде не се предвижда срок за сключването му. Страните по този договор трябва да са дееспособни в строгия см. на ГП – пълнолетни и непоставени под запрещение (за еманципираните непълнолетни и ограничено запретените се прилага СИО чл. 18, ал. 2).

Брачният договор е съглашение между мъж и жена, свързано със създаването и съществуването на брачен съюз помежду им и насочено към уреждане на имуществените им отношения през време на брака и в случай на неговото прекратяване. 

Следва да бъде отнесен към престационните договори, тъй като и двете страни предоставят някаква имотна облага на другата, в същото време може да съдържа клаузи, които не предвиждат имуществено разместване, което да придаде на договора  организационен характер.

БД в основата си е един двустранен договор. Тази му характеристика предопределя възможността да бъде развалян по правилата на ЗЗД при наличие на неизпълнение (неучастие в разходите за поддържане на семейството, издръжка на децата и т.н.). Възможно е изправната страна да направи възражение за неизпълене договор. 

Може да се определи като каузален. Основанието му е типично за двустранните договори – придобиването на права и от двете страни  (acquirendi causa), но е възможно част от калузите на договора да са с donandi causa.

Следва да бъде отнесен към възмездните договори, тъй като и двете страни поемат задължения и се ангажират за определена престация. Когато едната страна е сключила БГ при явно неизгодни условия по натиска на състояние на крайна нужда по чл. 33 ЗЗД, в което се е намирала при сключването на договора такъв договор трябва да може да бъда унищожен от съда.Той е формален, строго личен акт (по – долу за формата). Освен това е акцесорен – съществува само при наличието на брачно правоотношение. Ако е сключен преди брака, произвежда действие само ако бъде сключен брак и по правило се прекратява с прекратяване на брака. Налице е известно отклонение, доколкото в брачния договор могат да бъдат уредени последиците от развода – ще продължи да действа и след прекратяване на основното ПО.

Договор с трайно изпълнение. С оглед на това последиците от неговото унищожаване/разваляне имат само действие за в бъдеще.

Чл. 39 предвижда лично сключване на договора – не се допуска представителство. Договорът е формален „писмена форма с нотариална заверка на съдържанието и на подписите“. Ако с договора се предвижда прехвърляне на вещни права върху недвижим имот, трябва да е сключен от нотариус с район на действие по местонахождението му, а ако са няколко имота – избира се един нотариус. Заверяване на съдържанието означава проверка на законността му и нотариусът пази оригинален екземпляр в архивите си. При прехвърляне на вещни права върху недвижим имот е необходимо вписване в ИР. Вписването се извършва служебно от нотариуса, но едва след като му бъде представено удостоверение за сключен граждански брак (чл. 25, ал. 4 ЗННД). Формата на брачния договор е достатъчна – не е необходим нотариален акт.

Ако договорът се сключва по време на брака се прави допълнително отбелязване в акта за граждански брак и се регистрира в РИО. Вписването не е свързано с действието на договора, той се е валиден и поражда правни последици.
### Изпълнение на задълженията по договора 
Определеният с БД имуществен режим ще се прилага по време на брака автоматично.

Уговорките относно управление и разпореждане с общи и лични имущества не могат да се противопоставят на трети лица

Клаузите, с които се прехвърля индивидуални определено предбрачно имущество имат пряк и автоматичен транслативен ефект. Съпругът само следва да изпълни задължението си предава на веща. В случай на неизпълнение – иск за реално изпълнение и може да иска принудително изпълнение. 

Споровете за издръжка между съпрузите и за издръжка на децата през време на брака могат да се решават по исков ред и изпълняват принудително по реда на ГПК. 

Неизпълнението на БД може да бъде посочено като основание за прекратяване на брака с развод по исков ред единствено ако то самото е довело до  състояние на дълбоко и непоправимо разстройство на брака по смис на чл. 49,ал .1 СК. 

Действие на договора – от момента на неговото сключване в съответната форма. Ако е сключен преди брака брачният договор не може да породи действие до сключването на брак – налице е отлагателно условие. Чл. 40, ал. 1 „Брачният договор поражда действие от момента на сключване на брака, а когато е сключен по време на брака - от деня на сключване на договора или от друга дата, определена в него“. Ако е сключен по време на брака – от деня на сключването му или от друга дата, определена в него. Може да е отлагателен срок, с настъпването на който ще произведе действие. Възможно е страните могат да придадат обратно действие, но не и такова, което излиза извън времетраенето на брака. При обратно действие има риск за третите лица, затова чл. 40, ал. 2 „С договора не могат да се засягат права, придобити от трети лица преди сключването му“.

Що се касае до другите модалитети – прекратителен срок като че ли е допустим, но бракът и брачният договор се сключват с идеята за трайност на отношенията. Прекратяването напр. след 5 г. би предизвикало затруднения за съпрузите, тъй като имуществените отношения ще се подчинят на законовия режим на общност. Относно условието – след като СК допуска отлагателен срок, по аргумент за противното следва да приемем, че условието като модалитет е неприложимо. Освен това ще доведе до несигурност относно действието на договора.

С оглед гореизложеното, извън срока други модалитети не могат да бъдат част от съдържанието на брачния договор.

Съдържанието на брачния договор е примерно изброено в чл. 38. Същественото съдържание на този договор може да вкючва две групи уговорки: такива, насочени към избор на имущественобрачен режим и такива, предназначени да уредят конкретно имуществените отношения между съпрузите по отношение на отделни имущества в рамките на договорения от тях режи. Наличието на неимуществени клаузи е по-скоро ирелевантно. Те не пораждат правно действие, освен ако не са свързани с имуществени клаузи. Клаузите спрямо децата ангажират само родителите и не следва да са в противоречие с интересите на децата. Т.е. не може да уреждат неимуществени отношения, нито такива, засягащи трети лица, с изключение на издръжката на децата от брака. Извън предметна на брачния договор остават такива имуществени отношения, които не възникват въз основа на брака – непозволено увреждане, гестия и т.н. 
### Предмет на брачния договор
Предмет на брачния договор могат да бъдат най – общо казано 3 големи групи отношения: 

Имуществени права и задължения на съпрузите свързани с придобиването и притежаването от тях на имущества по време на брака (1, 3,4,6,7) ;

Имуществени отношения имащи за обект придобити и притежавани от съпрузите преди брака помежду им имущества; 

Имуществени последици от развода.

Съгласно чл. 38 брачният договор съдържа уговорки само относно имуществени отношения между страните като:

Правата на страните върху имуществото, което се придобива по време на брака – съпрузите могат да стеснят, но могат и да разширят законовия режим на общност. Могат да уредят отношенията си генерално и винаги да се прилага това, или пък да типизират според вида право. Няма пречка да има препратки към законовия режим на общност. Съпрузите могат да уредят общо или подробно имущ.отношения. При пропуски ще се приложи чл.38, ал. 4 – субсидиарно приложение на законовия режим на общност;

Правата на страните върху притежаваното от тях имущество преди брака – личното им имущество. В ал. 2 е предвидено ограничение „Не е допустима уговорка предбрачно имущество на една от страните да стане съпружеска имуществена общност“ – няма значение дали се касае за отделен обект или за цялото имущество. Възможни са обаче прехвърлителни сделки за конкретни вещи и необходимо само спазване формата на брачния договор. Допустимо е както прехвърляне на цяла вещ, така и идеална част и съпрузите ще станат съсобственици.

Когато съпрузите са сключили брачният договор по време на брака, а преди това се е прилагал законовия режим на общност, СИО се прекратява и е допустимо разпореждане в брачния договор с имот, който вече е станал обикновена съсобственост;

Начините на управление и разпореждане с имуществото, включително и със семейното жилище. Възможностите са основно две: действията да бъдат извършвани поотделно от всеки от съпрузите или съвместно от двамата. И тук при непълноти ще се прилага законовият режим на общност. Що се касае до семейното жилище, законът изрично допуска страните да се уговарят за начина на разпореждане. И при двата законови режима при разпореждане със семейното жилище, когато то е единствено, е необходимо съгласие на другия съпруг, несобственик. В брачния договор обаче може да се уговори еднолично разпореждане. Разбира се не може да се уговори да става с разрешение на РС, защото компетентността му произтича от закона;

Участието на страните в разходите и задълженията – могат да уговорят разделно поемане на задълженията, дори когато са поети за задоволяване на общи потребности. Ако липсва уговорка, следва да се приложи също разделна отговорност, тъй като солидарната възниква или по силата на закона, или ако е уговорена.

Възможно е да се каже и че по силата на чл. 38, ал. 4, ще се приложи чл. 32, ал. 2, уреждащ солидарна отговорност на съпрузите за задължения, поети от всеки от тях за задоволяване на нуждите на семейството. Това разсъждение не е правилно, защото чл. 38, ал. 4 препраща към законовия режим на общност за неуредените имущ.отношения, а не отношенията между съпрузите и трети лица; освен това възможно е в брачния договор страните да са уговорили предимно разделно придобиване на права, а за законовия режим на разделност имаме по-тесен обхват на солидарната отговорност към кредиторите; на последно място – субсидираното приложение на законовия режим на общност следва да се извършва само ако не може да се намери друго решение.

Няма пречка съпрузите да уговорят солидарност помежду си, но тя няма да ползва кредиторите, защото съгласието за солидарна отговорност трябва да е постигнато между кредитор и длъжник.

Ако съпрузите уговорят разходите да се поемат само от единия, тази клауза по-скоро би била нищожна, поради противоречие с чл. 14 и чл. 17, но е напълно възможно да има хипотези, в които да произведе действие (тежко болен; няма имущество)

Имуществените последици при развод:

Съпрузите могат да уговорят последиците за придобитите по време на брака права. Практически неприложимо е при разделно притежание на вещите по време на брака да се уговори прехвърлително действие в случай на прекратяване на брака (проблеми има с вписването; ако общо е уговорена клауза ще липса индивидуализация и др.). Относно личното имущество, съпрузите могат да уговорят парична компенсация на съпруга несобственик от другия съпруг. При наличието на съсобственост по време на брака допустимо е с брачния договор да се постигне прекратяването й чрез отделянето на отделни вещи, които ще станат лична собственост – т.е. ще има действие на валиден договор за доброволна делба. Със самия брачен договор обаче не може да се постигне, защото разводът се осъществява по съдебен ред. Съдът би могъл да се произнесе по имуществените отношения и решението му ще има прехвърлително действие. Според Ан. Станева правно действие в тази част брачният договор няма да има. Ако е уговорена СИО съпрузите могат да уговорят равни или неравни дялове при прекратяването й. 

Могат да уговорят и последици относно поетите задължения. Ако обаче се е прилагала солидарна отговорност и при прекратяване на брака се предвиди, че ще отговарят разделно, то тази клауза не обвързва кредитора, а само съпрузите във вътрешните им отношения.

Съпрузите могат да се споразумеят и по отношение на ползването на вещите след прекратяване на брака. Ако не е уговорено друго – след прекратяване, ще се прилагат разпоредбите на заема за послужване и на наема.

Чл. 54-57 уреждат част от имуществените последици след развода. Съгласно чл. 58 ще се прилагат те, ако друго не е уговорено в брачния договор. Чл. 55 урежда семейното жилище, което означава, че то също може да бъде предмет на брачния договор. Следва обаче да се защити интереса на децата, а ако това не е направено е налице частична недействителност на брачния договор.

Субсидирана на брачния договор е и уредбата на чл. 54 относно отпадане на наследяването и разпорежданията в случай на смърт. Няма пречка да уговорят, че направените разпореждания в случай на смърт дори и след развод да останат, въпреки ограничението на чл. 15 ЗН забрана за взаимни завещателни разпореждания. С брачния договор обаче няма как да се отмени правилото, че с развода съпрузите престава да бъдат законни наследници един на друг. Такава уговорка ще бъде нищожна.

Съпрузите могат уговорят последиците, свързани с направените по време и по повод на брака дарения. Може да уговорят, че всички или определени дарения са под прекратително условие – прекратяване на брака.

Издръжката на съпрузите по време на брака, както и при развод. Не всяка клауза в брачния договор ще бъде валидна – напр. ще е нищожна тази, която е в противоречие с чл. 147 отказ от издръжка за бъдеще време;

Издръжката на децата от брака – клаузите ще са валидни, ако са в интерес на децата. Според А. Станева въз основа на договора в полза на трети лица, децата имат иск, ако не получават уговорената издръжка;

Други имуществени отношения, доколкото това не противоречи на разпоредбите на този кодекс – не може да съдържа разпореждане в случай на смърт (завещателни разпореждания). Ал. 3 на чл. 38 „Брачният договор не може да съдържа разпореждания за случай на смърт. Ограничението не се отнася за разпорежданията относно дяловете на съпрузите при прекратяване на уговорена съпружеска имуществена общност“. Няма пречка да има препратки към законовите режими (чл. 38, ал. 2).

За неуредените с брачния договор имуществени отношения се прилага законовият режим на общност.
### Изменение, прекратяване, разваляне
Изменението на брачния договор става по воля на страните, а формата както при сключване чл. 41 СК – писмена с нот.заверка на подписите. Може да се променя във всяка посока, стига да е в рамките на допустимото съдържание. И с изменението не могат да се засягат права, придобити от трети лица преди изменението му (чл. 40, ал. 2). Изменението се отразява в акта за граждански брак и в регистъра на имуществените отношения. Самият договор не се прилага в регистъра, както и изменението му. Третите лица ще трябва да поискат договора и измененията му. Ако нещо не е отбелязано в договора – не е противопоставимо.

**Прекратяване на брачния договор:**

Към брачния договор се прилагат по начало правилата за прекратяван на договори по ЗЗД, но това често не е така. Приложението на общите способи за погасяване са или модифицирани или изобщо са изключени зарад испецифичната природа на БД. Неприложими са сливането, прихващането на насрещни вземания (или е забранено от самия закон – издръжка или липсва еднородност на престациите). Но вацията намира ограничено приложение – само като обективна. Опрощаването може да намери само ограничено приложение – не се прилага по отношение на издръжката на непълнолетните деца от брака. 

По взаимно съгласие на страните – това става за в бъдеще. В този случай те могат да изберат законов режим или да сключат нов договор; ако не направят това – прилага се законовият режим на общност; За противопоставимостта на съглашението за прекратяване на 3л е необходимо от да бъде отбелязано в АСГБ и да бъде регистрирано в регистъра на имуществените отношения или да скл нов брачен договор. Ако не сторят това прилага се занапред автоматично СИО. 

Свободата на договаряне позволява да на сраните да предвидят прекратителен срок или прекратително условие, с чието настъпване договорът се прекратява автоматично, но последиците на прекратителното условие ще се проявят само за в бъдеще. 

По иск на единия съпруг при съществена промяна на обстоятелствата, ако договорът сериозно застрашава интересите на съпруга, на ненавършилите пълнолетие деца или на семейството. Това е едно средство за защита. Искът е конститутивен и може да бъде предявен от всеки от съпрузите. За уважаването му трябва да са се осъществили две предпоставки: - да е налице съществена промяна в обстоятелствата; - тази промяна да застрашава интересите на съпруга, децата или семейството. Необходимо е да съществува взаимовръзка между тези две обстоятелства. Към този способ ще се пристъпи, когато страните не са могли да постигнат съгласие за изменение на БД с цел адаптиране на БД  с новите условия.  Доктрината отрича външното сходство със  стопанската непоносимост по ТЗ - 

При прекратяване на брака, освен клаузите, които уреждат последиците от прекратяването и са предназначени да действат и след него.

Според А.Станева основанията за прекратяване на пръв поглед са изчерпателни, но в определени хипотези могат да се приложат и общи правила. Трябва да се има предвид, че напр. прекратяване поради изпълнение не може да има. Но може да имаме прекратяване чрез обективна новация, т.е. заместване с друг, което е в хипотезата на т. 1 по-горе.

Разваляне на брачния договор (чл. 87, ал. 1 ЗЗД и чл. 42, ал. 2 СК „Брачният договор може да бъде развален по съдебен ред по чл. 87, ал. 1 от Закона за задълженията и договорите, ако това не противоречи на принципите на този кодекс и на добрите нрави. Развалянето може да бъде и частично. Развалянето има действие за в бъдеще“) – поради виновно неизпълнение. Развалянето става единствено по съдебен ред, а не с предизвестие, с оглед по-голямата сигурност. Няма значение дали развалянето ще бъде за част или за целия договор. Съдът преценява дали е възможно частно разваляне поради неизпълнение. Действа за в бъдеще – принципът в семейното право, че ПО не могат да бъдат заличени с обратна сила.
### Недействителност на брачния договор 
Недействителност на брачния договор – по отношение на брачния договор се прилагат съответно общите правила относно недействителността на договорите. „Съответно“ означава при съобразяване с особената природа, съдържание и правно действие на БД. 

Всички 9 основанията за нищожност по ЗЗД биха могли да намерят приложение при БД. Особеност има при липса на формата за действителност на БД, която винаги, ще влече нищожност на БД в неговата цялост, но д само ако са засегнати уговорки, за които при тълкуване на договора по чл. 20 ЗЗД може да се предположи, че договорът не би бил сключен без тях. Без съмнение ще се прилага противоречието със закона или добрите нрави. Основанията по чл. 26, ал. 2 ЗЗД, свързани с липса на елемент от ФС също са приложими (липса на форма, съгласие, невъзможен предмет.

Може ли да е привиден брачният договор – ако е и е вписан, не може да се противопостави на третите лица друго, а ако не е вписван – той въобще няма действие за третите лица. Относителна симулация би била възможна (по отношение на отделни уговорки). Ако договорът е сключен при наличието на брачни пречки – договорът е действителен, но ако бракът бъде унищожен на основание тези пречки, той ще се прекрати.

Основанията за унищожаемост свързани с пороци на волята – грешка, измама, заплашване са приложими без особености при брачния договор. Що се касае до крайната нужда – според Станева е допустимо да има сключен договор на това основание, Матеева също. Относно липсата на дееспособност – ако е сключен от непълнолетен или запретен, този договор е нищожен, тъй като противоречи на изрична забрана в СК. Унищожаването има действие за в бъдеще. В този случай съпрузите могат да изберат законов режим или да сключат нов договор. Ако не направят това, се прилага законовият режим на общност.


