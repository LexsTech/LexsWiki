---
title: Тема 01
---

# **Обективно гражданско право. Частно и публично право, гражданско и търговско право. Система на ГП. Особености на гражданскоправните източници, видове. ГП норми - видове. Действие на гражданскоправните норми. Норми на международното частно право**
## Обективно гражданско право
Етимологията на термина „ГП” се свързва с латинския термин „ius civile”, но в него са се включвали и публичноправни норми.

Съвременното си значение терминът „ГП” започва да придобива през втората половина на XVIII в. (чрез Френския;  Австрийския; Италианския; Испанския; Германския граждански кодекс и пр.). Чрез тези законодателни актове терминът „гражданско право” започва да изразява съвкупността от правни норми, които регулират равнопоставени отношения между ФЛ и ЮЛ. 

Отлики на континенталната от англо-саксонската система:

- Липса на гражданска кодификация;

- Специфична система от източници на обективното гражданско право, съставена от 2 елемента – общо право (основано на съдебни прецеденти) и писано право (приема се от парламента).


У нас понастоящем терминът ГП има 4 основни значения:

- отрасъл на действащото право (обективно право);

- дял от правната наука (научни знания за обективното ГП);

- учебна дисциплина (уч. дисциплина за общите институти на обективното ГП);

- Вид субективно право (призната и гарантирана от закона конкретна правна възможност, възникнала от осъществяването на един юридически факт въз основа на гражданскоправни норми, която се изразява в правомощието на субекта да има определено поведение и да изисква спазването на определено поведение от насрещната страна)

### Гражданското право като обективно право
В първото си значение ГП означава система от правни норми, които уреждат 

Вида и гражданскоправното положение на гражданскоправните субекти (статус на ФЛ и ЮЛ и правното положение на държавата и общините в гражданския оборот) и

Равнопоставените отношения между тях (правото признава еднакви правни възможности за придобиване и притежаване на права, като лишава субектите от възможността властнически да въздействат върху чужда правна сфера).

Гражданското право не трябва да се отъждествява с частното право. Извод: ГП представлява система от правни норми, които имат характер на общ закон (lex generalis) спрямо нормите на останалите частноправни отрасли. (пр. ТЗ урежда статуса на т. дружества).
## **Съотношение между понятията публично и частно право** 
В континентална Европа действащият правопорядък се разделя на публично и частно право. Критерии за разграничение на публично и частно право са:
- **Интересът**, който е заложен - формулиран от римския юрист Улпиан („Институции”). Първи дели правото на публично и частно. 
- **Методът** на правно регулиране. За публичното право е характерен властническият метод на регулиране, а за частното право – методът на равнопоставеността

### **Принципи** на действие на субектите
В публичното право действа специален принцип на „компетенциите” – носителят на публична власт може да извършва само правни действия, които изрично са му възложени от действащата правна норма. 

В сферата на частното право правният субект решава сам дали и с кого да встъпи в определено правоотношение. В основата на частното право стои автономията на правния субект.

Примери:

- чл. 17(2) КРБ (деление на собствеността на частна и публична);

- чл. 19, ал. 1 КРБ (икономиката се основава на свободната стопанска инициатива);


**Публично и частноправни отрасли**. Публичноправни отрасли: МПП, институционното право на ЕС, КП, АП, АПр., НП, НПр., ФП, ДП, ГПр., Осигурително право и др. Частноправни отрасли: ГП, ТП, Трудово право, Право на интелектуалната собственост, МЧП и т.н.

## **Съотношение между понятията гражданско и търговско право**
Научният термин за обособяването на ТП от ГП е партикуларизация – отделяне на частноправни отрасли от ГП. В България това е станало чрез създаване на специални частноправни норми, регулиращи отношенията между търговци. Т.е. обособяване наред с ГП на отделен комплекс от ПН, наречен търговскоправен. 

Началните стъпки на отделянето на ТП от ГП се бележат от оформянето на съсловното право на търговците. Френският търговски кодекс от 1807 г. ознаменува отделянето на ТП като отрасъл. В Англия търговскоправните норми възникват въз основа на търговските обичаи. По-късно търговските обичаи са инкорпорирани в общото право. В САЩ развитието на ТП преминава под знака на рецепцията на общото право. Основният източник на търговскоправни норми е общ закон. В Япония се приема търговски кодекс със силно немско влияние. По-късно търговското законодателство се ориентира към англо-саксонското търговско право.

**Мнения за мястото на ТП:** 

- Най-разпространено е виждането, че ТП е самостоятелен частноправен отрасъл в системата на частното право, който се дефинира като „специално частно право на търговците”. Доминира т.нар. субективна концепция за търговското право, която произхожда от качеството на субектите.

- Втората група признава неговата самостоятелност, но го подрежда извън системата на частното право. 

- Според третата група ТП е специфична обособена част на ГП, приложена само към търговците.

- Четвъртата група отричат самостоятелното съществуване на ТП като отрасъл – „диференциран сбор, но не систематизация от гражданскоправни норми”.


ТП се обособява от ГП, но се намира във връзка с него. Носи родовите белези на ГП. Функционалната връзка между ГП и ТП се състои в това, че редица институти на ГП се ползват в ТП. Непосредствено: правоспособността, дееспособността, сделките, изпълнението на задълженията, неизпълнението на задълженията, давността. Чрез модификация: договор за продажба, банков залог, банков кредит и др. Гражданските закони са изрично посочени като субсидиарни на търговските (пример: чл. 288 ТЗ).

**Елементи, отличаващи ТП от ГП.** нормите на ТП имат специфични адресати, специфично приложно поле и предмет на регулиране. ТП поставя в много по-малка степен в сравнение с ГП изискване за спазване на форма на действителност на сделките (виж например чл. 26, ал. 2 ЗЗД). Правният режим на сделките в ТП трябва да е по-малко формализиран. Нормите на ТП установяват много по-строги правила за отговорност на търговците – напр. законната солидарна отговорност (чл. 304 ТЗ) и отговорността без вина за неточно изпълнение (чл. 373, 374 ТЗ). ТП се отличава с много по-голям брой императивни норми (за защита сигурността на търговския оборот) – пример: част 4 от ТЗ. В ТП специфично значение имат обичайноправните норми – особено в областта на търговското представителство (чл.21 и сл.ТЗ)

## **Система на гражданското право** 
### Понятие за система.
Като отрасъл на действащото право, ГП представлява съвкупност от ПН, които са систематизирани и подредени по определени критерии. Системата на ГП се свежда до разпределение и групиране на гражданскоправните норми в правни институти и подреждане на институтите в дялове на ГП – обща част, вещно право, облигационно право, семейно право, авторско право, наследствено право и пр.
### Видове системи.
Институционална система: Нейният първообразец се намира в Институциите на Гай, а за първи път е приложена във Френския граждански кодекс. Институционалната система обхваща три части:

- Норми за  лицата;

- Норми за имуществата (обектите);

- Норми за способите за придобиване на имущества.


Пандектната система се формира по-късно благодарение на Германския граждански кодекс (1896 г.). 2 отличителни особености:

- има обособена обща част на ГП, която систематизира общите правила, отнасящи се за гражданските правоотношения;

- ясно обособяване на вещното от облигационното право.

### Системата у нас и основни източници.
У нас системата на ГП не е ясно закрепена по нормативен път, но теорията на ГП е построена върху пандектната система. 

**Обща част на гп**: обединява общите правила и институти на ГП. Общите правила обхващат материята на източниците на ГП, действието на гражданскоправните норми, нисшата и висшата критика на гражданските закони, тълкуването на гражданските закони и попълването на празнотите в тях. За гражданските правоотношения се изучават гражданскоправни норми, които се отнасят до субектите, обектите и до съдържанието. Норми на общата част на ГП се съдържат в различни закони като ЗНА, Конституцията на Република България, ЗЮЛНЦ, ЗЛС, ЗЗД, ЗГР и др.

**Вещно право**: поставя се на второ място в системата на ГП. Вещното право урежда вещните права, тяхното съдържание, способи за придобиване, за правната им защита. В рамките на вещното право се уреждат двете фактически състояния с правно значение – владение и държане. Основни източници на норми на ВП са: ЗС, ЗДС, ЗОС, ЗСПЗЗ, ЗГ, ЗВ, ЗУТ, всички реституционни закони.

**Облигационно право**: поставя се на трето място. То обхваща гражданскоправни норми по отношение на изпълнение, неизпълнение на облигационни отношения и способите за тяхното погасяване. В центъра стои едно вземане – правото на кредитора да иска осъществяването на определен резултат. Нормите на облигационното право са групирани в обща и специална част. Преобладаващата част на нормите на облигационното право се намират в ЗЗД, ЗН, СК, ЗПК, ЗЕТ, ЗПУ.

**Авторското право**: То регулира правоотношенията, възникващи по повод абсолютни имуществени и неимуществени права върху произведения на литературата, изкуството, науката и т.н. и способите за тяхното придобиване, използване, изгубване и защита. Основен източник е Законът за авторското право и сродните му права, отделни норми в Закона за радиото и телевизията, Закон за филмовата индустрия и др.

**Семейно право**: поставя се на пето място. Семейното право представлява система от гражданскоправни норми, които регулират отношенията при брак, родство и осиновяване. Основен източник е СК, чл. 318-330 ГПК, отделни членове в ТЗ (чл. 614, чл. 615).

- Семейното право е част от ГП (Таджер, Павлова);

- Семейното право е самостоятелен клон на правото (Л. Ненова; Л. Василев; Н. Меворах).


**Наследствено право**: стои на последно място. То урежда имуществени отношения, възникващи от смъртта на ФЛ и свързаното с нея преминаване на имуществото на починалия към други лица по закон или по волята на наследодателя. Източници: Закон за наследството, чл. 59 и чл. 60 ТЗ, чл. 341-355 ГПК.

Основни принципи на гражданското право (Принцип: Основополагащи правни начала, от които се ръководи законодателството при изграждането на определени институти. Касае се за правна абстракция с висока степен на обобщеност. Тези основни принципи обуславят съдържанието на комплекси от правни норми.). Общи принципи на правото (законността – чл. 4 КРБ). Принципите на отделните правни отрасли – принципи на ГП:

- правна автономия и свободно участие в гражданския оборот (напр. свободата на договаряне по чл. 9 ЗЗД);

- принцип на справедливостта (защита на всеки признат от закона интерес и гарантиране еквивалентността в ГП);

- принцип на равнопоставеността на ГП субекти (липса на властническия правомощия; липса на привилегии; контрол над монополистите);

- принцип за гарантираност на субективните ГП (осигуряване на адекватна правна защита в случай на нарушение на гражданските права; охранителни мерки и процесуални средства)

- принцип на сигурността в гражданския оборот - изисквания за форма, за вписване и др.;

- принцип на добросъвестността - при сключване (чл. 12 ЗЗД) и изпълнение (чл. 63 ЗЗД) на сделки (спорен принцип).

- принципи на отделните отрасли (или дялове) на ГП – например принцип за доброволност на брачния съюз, равенство на брачните и извънбрачните деца (чл. 2 СК).

- принципи на отделни правни институти на ГП – за истинност на произхода, за стабилност на произхода.

### Значение на принципите
За тълкуването – чл. 46, ал. 1 ЗНА: "Разпоредбите на нормативните актове се прилагат според точния им смисъл, а ако са неясни, се тълкуват в смисъла, който най-много отговаря на други разпоредби, на целта на тълкувания акт и на основните начала на правото на Република България."

За попълване празнотите в правото - чл. 46, ал. 2 ЗНА: "Когато нормативният акт е непълен, за неуредените от него случаи се прилагат разпоредбите, които се отнасят до подобни случаи, ако това отговаря на целта на акта (аналогия на закона). Ако такива разпоредби липсват, отношенията се уреждат съобразно основните начала на правото на Република България (аналогия на правото)." 

- За нормотворчеството;

- Част от "обществения ред" 

- За МЧП - признаване и допускане на изпълнение на чужд. СР.

- За отмяна на арбитражни решения - чл. 47, т. 3 ЗМТА.

## **Източници на гражданското право** 
### Понятие за източник на ГП.
Източник на ГП е: юридически факт, който има за последица пораждане, изменение или прекратяване (или суспендиране) на действието на **правна норма** (или разкриване точния й смисъл, законодателят е вложил - отнася се за тълкуването по чл. 50 ЗНА)

Сложи тук маркер #$

Русчев доразвива, цитира Таджер (освен горното): ЮФ - волеизявление на държавен орган или на овластени от закона организации или лица, извършено съобразно установен от правото ред и форма и насочено към създаване на общи правила за поведение (правни норми). Общ белег за всички тях е **нормативността** - те съдържат общи абстрактни правила за поведение, адресирани към персонално неопрееделен кръг от субекти и предназначени да се прилагат толкова пъти, колкото се проявят фактите, обхванати в хипотезиса на правната норма (ПН).

Да не се смесва с: източник на ГПО (пак е ЮФ, но са насочени към пораждането и т.н. на субективни права и задължения, а не на ПН). 
### Видове източници на обективното гражданско право.
Разнородни от гледна точка на своята правна природа. Основната част се основава на волеизявленията на компетентен държавен орган, овластен с нормотворчески компетенции. Това са нормативните актове – чл. 1а ЗНА. Т.нар. позитивно право. Други се формират стихийно – обичай, морал. 
### Вътрешни и външни източници. Критерий: според националния или международен характер на издалите ги органи. 
**Вътрешни източници**: според качеството на субекта се делят на:

- Държавни източници - приемат се от ДО (на публ. власт). Нормативни актове - основен източник. Всички останали не са издадени от държавен орган.
- Вторични източници. Решения на КС, с които се обявяват за противоконституционни закони и Решенията на ВАС/АС, с които се отменят незаконосъобразни подзаконови нормативни актове. 
- Недържавни източници - нормативни недържавни източници.

Сложи тук маркер #$

Според **Русчев** не са източници на право (а са ненормативни недържавни източници): **1)** вътрешни актове на съсловни организации (устави, устройствени правилници, вътрешни правила и др.) (Матеева - Устав на нотариална камара - да - Най-силен аргумент за това е, че при неизпълнение на задължения в Устава, нотариуса носи гражданска и дисциплинарна отговорност). **2)**"недържавните нормативни източници на трудово/осигурително право" - вътрешните правилници и инструкции на работодателите, решенията на общите събрания на работниците или служителите, колективният трудов (както и Националния рамков) договор (Матеева - да**); 3**) Актове на корпоративно устроени ЮЛ - ненормативни правила за поведение, приложими само в рамките на съответното ЮЛ - пр. устав.; **4)** Актове на събрание на етажната собственост (Матеева - да).

Посочените в закона актове на органи на недържавни организации, издадени в изпълнение на публични функции (преценява се във всеки конкретен случай). Напр. 2 наредби на ВАдС (всички останали на ВАдС не са):

- Наредба за реда за провеждане на изпита за младши адвокати; 
- Наредба за минималните адвокатски възнаграждения. 

**Правният обичай (чл. 5 ГПК).**

Не са недържавни източници уставите на корпоративно устроените ЮЛ на ЧП, а в България преобладава възгледът, че уставът има договорна природа. Герджиков нарича устава „квалифицирана форма на дружествен договор”, защото черпи своята сила от волята на учредителите. По характер уставът има организационно-правна природа, а актът с който се приема е сделка-решение.	

**Спорно е дали са източници на ГП:**

- справедливостта (преди в чл. 4 ГПК; сега отделни разпоредби)

- тълкувателните актове на ВКС и ВАС (Русчев: не са източници; те се отнасят до правоприлагането, а не до правотворчеството и са задължителни само до органите на съда и изпълнителната власт)

- основните начала на правото (Русчев: не са източници, а способи, подпомагащи правоприлагането - важи и за морала)

- моралът или добрите нрави. (Русчев и Калайджиев: моралът е само критерий за  тълкуването на закона и прилагането му по аналогия)


**Външни източници** 

Международни договори: ратифицирани, обнародвани и влезли в сила за РБ (Д-рите по чл. 2 ЗМДРБ).

Те имат предимство пред тези норми на вътрешното законодателство, които им противоречат (те стават част от вътрешното право с/д КРБ, но не и вътрешни източници според Ив. Русчев).

В тази категория попадат и първичните източници на ПЕС (договорите за присъединяване на България към Европейския съюз и всичките им приложения, Лисабонският договор).

Вторични източници на ПЕС: От 1.01.2007 г. всички имат върховенство над противоречащото им законодателство. 

Регламенти: Чл. 288, ал. 2 ДФЕС. Нормите му имат директен ефект. Регламентът е задължителен в своята цялост. Субектите могат да черпят директно права и задължения и да търсят защита за тях в националните съдилища. Регламентите се обнародват в официален вестник на ЕС на български. Това е предпоставка за влизането в сила на регламента. Чл. 297 ДФЕС установява 20-дневен vacatio legis, за разлика от КРБ.

Директиви: задължителна само за ДЧ; тя обвързва РБ по отношение на резултат, който трябва да бъде постигнат за определен срок като оставя на националните власти свобода за форма и средства. Хоризонтален директен ефект. 

Решенията са задължителни (общи/адресирани до определени субекти); Препоръки и становища не са задължителни. 
### Основни - субсидиарни (допълнителни). Критерий: с оглед източника на правната им сила;
Чл. 5 ГПК: Съдът разглежда и решава делата според точния смисъл на законите, а когато те са непълни, неясни или противоречиви - според общия им разум. При липса на закон съдът основава решението си на основните начала на правото, обичая и морала.

- Основни – нормативни актове; новият ГПК използва термина закон в материален смисъл;

- Субсидиарни – основните начала на правото, обичая и морала;

- Допълнителни (Ц. Торбов)  - общите актове на ВКС и ВАС, доколкото в тях се съдържат тълкувателни правни норми;

### Обща характеристика на НА

Основен, първостепенен източник на ГП. В своята съвкупност те образуват законодателството на България. Легална дефиниция на понятието нормативен акт: Чл. 1а ЗНА: Нормативният акт съдържа общи правила за поведение, които се прилагат към индивидуално неопределен кръг субекти, има нееднократно действие и се издава или приема от компетентен държавен орган.

### Белези на НА (следват от чл. 1а ЗНА) - Русчев
- Волеизявление, с което държавата изрично, специално, а не инцидентно (както напр. РКС) го признава за НА. 

- Това волеизявление се прави от изрично посочени от държавата в Конституцията и/или в закон държавни органи, като по този начин снабдява единствено тях с нормотворческа компетентност - пряко или чрез делегиране. 

- Това признаване става, като държавата изрично урежда видовете нормативни актове:


**Закон** - чл. 3 ЗНА: Законът е НА, който урежда първично или въз основа на Конституцията обществени отношения, които се поддават на трайна уредба, според предмета или субектите в един или няколко института на правото или техни подразделения;

**Кодекс** - чл. 4 ЗНА: Кодексът е нормативен акт, който урежда обществени отношения, предмет на цял клон на правната система или на обособен негов дял. 

### Актове на Министерски съвет
ПМС - чл. 6 ЗНА: Чл. 6: МС издава постановления: 

- когато приема правилници, наредби и инструкции; 

- когато урежда съобразно законите неуредени от тях обществени отношения в областта на неговата изпълнителна и разпоредителна власт (пр. за законна лихва).


**Правилник, наредба, инструкция по чл. 7 ЗНА**

**Правилник**: Правилникът е нормативен акт, който се издава за прилагане на закон в неговата цялост, за организация на държавни и местни органи или за вътрешния ред на тяхната дейност;

**Наредба**: Наредбата е нормативен акт, който се издава за прилагане на отделни разпоредби или подразделения на нормативен акт от по-висока степен;

**Инструкция**: Инструкцията е нормативен акт, с който висшестоящ орган дава указания до подчинени нему органи относно прилагане на нормативен акт, който той е издал или чието изпълнение трябва да осигури.

Наредби на общинския съвет по чл. 8 ЗНА: Всеки общински съвет може да издава наредби, с които да урежда съобразно нормативните актове от по-висока степен неуредени от тях обществени отношения с местно значение.

Нещо повече, държавата изрично посочва кой държавен орган какъв по вид източник на правото създава. Така че смисълът на чл. 2, ал. 1 ЗНА е всеки компетентен (т.е. изрично снабден с нормотворческа компетентност) държавен орган да има властта да приема (издава) само изчерпателно посочените от държавата видове държавни източници - НА, предвидени в номенклатурата на ЗНА.

Сложи тук маркер #$

Матеева: правните последици на всички нормативни актове се изразяват в поставяне в действие на нови правни норми и/или изменение, отмяна, тълкуване или суспендиране действието на влезли в сила преди това правни норми.

Сложи тук маркер #$

Русчев: Като цяло, под нормативни актове следва да се разбират единствено онези нормосъдържащи актове, създавани от овластените с нормотворческа компетентност от КРБ или закон държавни (в посочения широк смисъл, разбирани въобще като органи на публична власт, т.е. обхващащи и общинските съвети) органи.

### Решения на Конституционния съд: 
- Тълкувателни решения: „КС дава задължителни тълкувания на КРБ”;

- Решения, с които КС се произнася по искане за установяване на противоконституционност на законова норма.


ТР № 22/95 за тълкуване на чл. 151, ал. 2, изр. 3 изтъква, че решението, с което се обявява закона за противоконституционен, го обезсилва, което е „равносилно на отмяна на закон от НС по чл. 84, т.1”. **Според Русчев не го отменя, защото това е функция на НС, а просто престава да се прилага**.
### Правният обичай
Типичен неписан източник на правни норми. В България правният обичай се признава като зависим, субсидиарен източник на ГП, като мястото му е уредено в чл. 5 ГПК => Съдът може да основе решението си на правния обичай, ако липсва позитивноправна норма и тази празнота не може да се попълни чрез аналогия.

Признаци на правния обичай, които трябва да съществуват кумулативно:

- общо и задължително правило за поведение;

- създадено в резултат на продължително спазване;

- прилага се от субектите със съзнанието за неговата задължителност;

- трябва да се признава и гарантира от закона (държавата да скрепи със санкция неговото неспазване)


Правният обичай е субсидиарен източник. Той трябва да бъде доказан от страната, която се позовава на него. Отграничение от обичая в практиката:

**Общо:** 

- двете представляват продължително следвано поведение;

- доказват се с писмени доказателства, сборници с обичаи и вещи лица.


**Разлики:** 

Обичаите в практиката не са задължителни правила за поведение, а поведение, което се следва от съображения за удобство (пр. за улеснение страните по договора). Обичаят в практиката представлява установен от правото способ за тълкуване волята на страните по ГПО, т.е. когато страните изрично не са уговорили как да се постъпи в определена ситуация ще се привлекат обичаите в практиката, ако такива съществуват и законът препраща към тях, както е случая в чл. 20 ЗЗД, където се казва, че при тълкуване на договорите отделните уговорки трябва да се тълкуват с оглед на обичаите в практиката, добросъвестността и целта на договора. Друг пример дава чл. 227 от ЗЗД, който допуска отмяната на дарение стига дарението да не е обичайно (рожден ден, раждане, брак и т.н.). Съзнанието за задължителност може да го превърне в правен обичай.

### Тълкувателни актове на ВКС и ВАС
Тълкувателните актове на ВКС и ВАС трябва да стоят извън обхвата на понятието „съдебна практика”! (тя не е източник на право). Правна сила: чл. 130, ал. 2 ЗСВ: Тълкувателните решения и тълкувателните постановления са задължителни за органите на съдебната и изпълнителната власт, за органите на местното самоуправление, както и за всички органи, които издават административни актове.

Видове тълкувателни актове според действащото право

**Тълкувателни решения** – приемат се при противоречива или неправилна практика при тълкуването и прилагането на закона чл. 124, ал. 1 ЗСВ. Компетентнo да приемe ТР -чл. 124(1), са общото събрание на:

- всяка от трите колегии във ВКС – гражданска, търговска, наказателна.

- гражданска и търговска колегия във ВКС заедно;

- една от двете колегии във ВАС; (ВАС има „първа” и „втора” колегия)

- двете колегии във ВАС заедно;


**Тълкувателно постановление** – приема се при противоречива или неправилна съдебна практика (т.е. разнобой) между ВКС и ВАС от общото събрание на съдиите от съответните колегии на двете съдилища.

Липсата на белега нормативност не лишава напълно тълкувателните актове на ВКС и ВАС от значението им на източник на гражданското право, защото тълкувателното решение образува заедно с тълкуваната правна норма едно правно нормативно единство, което се прилага в този си вид. 

Сложи тук маркер #$

РУСЧЕВ: Тълкувателните актове на ВКС и ВАС не са източник, защото те не са нормотворчески (а по правоприлагане) - приемат се от органи на съдебната власт, които нямат нормотворческа компетентност. Не са задължителни за всички и не се обнародват в ДВ, а се разгласяват по особен ред. Те са интерпретационни правила, а не правила за поведение.

## **Гражданскоправни норми – видове** 
### Понятие
Гражданскоправната норма е общо, абстрактно правило за поведение,  съдържа се в признат от правната система източник, притежава юридическа сила и действие, а изпълнението й е осигурено чрез прилагане на публична санкция. ГПН е предназначена да се прилага неограничен брой пъти, т.е. толкова пъти, колкото се осъществяват юридическите факти, визирани в хипотезата й.
### Класификационни критерии за разграничаване на видовете ГПН
- `	`според интереса, който се защитава с нормата;
- `	`според приложното им поле;

- `	`според съдържанието им;
- `	`с презумпции и фикции

### Видове ГПН според интереса – императивни и диспозитивни.
**Императивни ГПН (jus cogens)**

Установени в защита на обществен интерес - на правната сигурност, на трети лица. Интересът се установява чрез тълкуване. Адресатите не могат да се отклоняват от диспозитива на нормата, позовавайки се на автономията на волята;

Примери: 

Форма за действителност на сделки: чл. 18 ЗЗД (вещни права върху имоти - нотариален акт); чл. 18 ЗС (вещни права върху имоти -  частна държавна или общинска собственост = писмена форма. Нотариална форма не е необходима.); чл. 23 и сл. ЗН – относно завещанието (нотариално или саморъчно). Основания за недействителност на сделки: чл. 26-35  ЗЗД; чл. 42-44 ЗН – „Недействителност на завещанието”; чл. 226 ЗЗД - дарение. Нормите, уреждащи видовете субекти, тяхната правоспособност,  дееспособност и останалите елементи на гражданскоправния статус на личността, както и реда за възникване, преобразуване и прекратяване на ЮЛ. Нормите, регулиращи погасителната давност: (чл. 110 – 120 ЗЗД). Неспазването на тези норми води до невъзникването на желаните гражданскоправни последици.

**Диспозитивни правни норми (jus dispositivum)**

Защитава се частен интерес (интересите на отделни правни субекти, а не обществени интереси). Позволяват на субектите по своя воля да се отклонят от диспозицията (не хипотезата) на нормата. Типично за частното право. Голяма част диспозитивни норми. Гаранция за автономия на волята.

**Примери**. Само някои от диспозитивните норми съдържат изричното указание, че се прилагат, ако не е уговорено друго (напр. чл. 230, 234, 246 ЗЗД и др.). В голяма част такъв белег липсва. Трябвало да се потърси отговор на въпроса, дали ако субектите се отклонят от предписаното в диспозицията, биха засегнали обществени интереси. Напр. чл. 231, чл. 186 ЗЗД. 

Една и съща правна норма може да има диспозитивен характер в една насока и императивен в друга – чл. 197 ЗЗД (Исковете на купувача по чл. 195 се погасяват с изтичане на определени срокове. Срокът може да бъде продължен или съкратен със съгласие на страните.) Диспозитивна норма относно продължителността на погасителната давност, но императивна затова, че погасителна давност тече за исковете за недостатъци.
### Видове ГПН според приложното им поле
**Общи (lex generalis) и специални (lex specialis)**

Критерий: дали гражданскоправните норми се прилагат за всички случаи от даден род или само за определен вид случаи в рамките на рода: 

**общи (lex generalis)** – пораждат правно действие за всички случаи, които имат определени родови белези;

**специални (lex specialis)** – прилагат се само за тези случаи от рода, които имат определени видови белези и установяват различия в правния режим в сравнение с общите норми.

**Общи (jus commune) и особени (jus proprium)**

Критерий: с оглед действието си спрямо лицата ГПН се делят на общи (ius commune) – прилага се за всички ГП субекти и особени (ius proprium)– отнасят се до определен вид/група субекти. пр. ЗЛС е общ, а ЗЮЛНЦ, ТЗ е особен закон.

**Общи и местни (локални)**

Критерий: с оглед на териториалния обхват на действието им – общи – прилагат се на територията на цялата страна и местни – прилагат се на територията на отделна община, област. пр. Наредбите на Общинските съвети по смисъла на чл. 8 ЗНА, основаващи се на чл. 21, ал. 2 ЗМСМА.
### Видове ГПН с оглед съдържанието им
**Самостоятелни и несамостоятелни**

**Самостоятелни** – правни норми, чието правно действие не е свързано по необходимост с наличието на други правни норми. Примери: чл. 18 ЗЗД; чл. 68 (определения за владение и държане); чл. 18 ЗС

**Несамостоятелни** – правни норми, които могат да намерят приложение само във връзка с други правни норми. Това са правните норми, които определят предмета на правната уредба в нормативния акт, целите и задачите му, основните принципи възприети в него и т.н.

Примери: 

чл. 8(1) ЗЗД: Договорът е съглашение между две или повече лица, за да се създаде, уреди или унищожи една правна връзка между тях.

чл. 70(1)(2) ЗС (1) Владелецът е добросъвестен, когато владее вещта на правно основание, годно да го направи собственик, без да знае, че праводателят му не е собственик или че предписаната от закона форма е била опорочена. Достатъчно е добросъвестността да е съществувала при възникване на правното основание. (2) Добросъвестността се предполага до доказване на противното.

Несамостоятелните ГПН от своя страна се делят на:

**Препращащи** – с тях законодателят разпростира действието на една правна норма върху случаи, които не са предвидени в нейната хипотеза.

Препращането е два вида:

**Пряко**: когато въз основа на препращането се прилага друга правна норма, без да е необходимо тя да се приспособява към специфичните особености на случаите, за които се прилага. чл. 240(3) ЗЗД – постановява към отношенията на обикновения договор за заем да се приложи чл. 247 ЗЗД, който се отнася до заема за послужване; чл. 223 ЗЗД - Правилата за продажбата се прилагат съответно и при замяната, като всеки от заменителите се смята за продавач на това, което дава, и за купувач на това, което получава.

**Съответно**: налага се посочената правна норма да се съобрази със специфичните особености на случаите, посочени в препращащата правна норма, като това препращане е съответно. чл. 44 ЗЗД: Правилата относно договорите намират съответно приложение към едностранните волеизявления в случаите, в които законът допуска те да пораждат, изменят или прекратяват права и задължения. чл. 84 ЗС: Относно придобивната давност, освен горните правила, се прилагат съответно и чл. 113, 115, 116, 117 и 120 от Закона за задълженията и договорите.

**Отменителни** – пораждат своите правни последици само във връзка с правните норми, които отменят > пр. параграф 3 от Преходните и заключителни разпоредби на СК (отменя стария СК)

**Тълкувателни** – имат за предназначение да определят смисъла, в който тълкуваната правна норма трябва да се прилага. Макар и по-късно приети от съответните органи и публикувани, те влизат в сила от деня на влизане в сила на тълкуваната норма (чл. 50 ЗНА).
### Заповядващи, забраняващи и овластяващи
Според това, дали ПН предписват определено поведение и какво, те се разделят на 3 групи:

**Заповядващи** – задължават адресатите си да спазват предписваното от тях поведение – действие или бездействие. Чл. 45(1) ЗЗД; чл. 200(1) ЗЗД (Купувачът е длъжен да плати цената и да получи вещта); чл. 183 ЗЗД  (С договора за продажба продавачът се задължава да прехвърли на купувача собствеността на една вещ или друго право срещу цена, която купувачът се задължава да му заплати.) 

**Забраняващи** – съдържат изрична забрана за определен тип поведение. Забраняващите норми могат да имат за адресат точно определени субекти или неограничен кръг субекти, какъвто е случаят с абсолютните права, на които съответстват задължения за бездействие на всички останали правни субекти. Чл. 233 ЗЗД: наемателят е длъжен да не уврежда наетата вещ;

**Овластяващи** – дават възможност на адресата да има определено поведение за задоволяване на негови интереси, ако това се налага 

Чл. 87(1) ЗЗД – ако двустранен договор не е изпълнен надлежно от едната страна по него, другата страна може да иска развалянето му; 

Чл. 129 СК -  Всеки родител може сам да представлява малолетното си дете и да дава съгласие за правните действия на непълнолетното си дете в негов интерес; 
### Абсолютно и относително определени
В зависимост от това, дали съдържанието на ГПН позволява на правоприложителя да я доразвие гражданскоправните норми биват:

- **абсолютно определени** (ius strictum): норми, формулирани с понятия, които не се подават на по-нататъшна детайлизация, чл. 1-4 ЗЛС; чл. 18 ЗЗД;
- **относително определени** (ius aequum): правоприложителят трябва да отчете конкретните обстоятелства във връзка с конкретния случай.

Чл. 16(3) ЗЗД: изисква страната, която иска да измени договор при общи условия, да даде на другата страна достатъчен срок за отговор. чл. 63(2) ЗЗД: служи си с абстрактния мащаб „грижа на добър стопанин”, поради което се нуждае от конкретизация. чл. 87(1) ЗЗД: трябва да даде на длъжника „подходящ срок” за изпълнение с предупреждение, че след изтичането на срока ще смята договора за развален.

### Материални и процесуални норми
Съществуват няколко критерия за разграничаване в доктрината - според съдържанието:

**Материалните норми** уреждат придобиването, упражняването, прекратяването на субективни права, както и съдържанието на защитата им при нарушение; уреждат качествата на субектите и обектите на правото; Материалните норми са адресирани към субектите на частното право и регулират правоотношенията с метода на равнопоставеност. 

**Процесуалните норми** регламентират реда и процесуалните средства за защита на материалните права; процесуалните норми регламентират дейността на правораздавателните органи, насочена към даване на защита и правно съдействие за осъществаване на субективни права и задължения, т.е. те регламентират реда за осъществаване на материалните права и способите за тяхната защита.  Процесуалните норми са адресирани към правозащитния орган, като регулират възникващите процесуални правоотношения с метода на власт и подчинение (в смисъл, че може да се налага санкция; държавна принуда)

Особеното правно значение на това деление се изразява в това, че материалноправните норми по принцип нямат обратно действие, освен ако изрично не е указано, докато процесуалноправните норми имат пряко действие върху висящи дела.
### Презумпции и фикции
Презумпции

Законова презумпция (предположение): норма, по силата на която въз основа на известен факт (презумпционна предпоставка) се признава наличието на друг факт, неизвестен (съществуват и човешки презумпции). Основание: житейската практика; това, което обикновено се случва; 

Видове законови презумпции:

Оборими презумпции – доказателствената тежест в процеса се размества, като страната, която е заинтересувана от несъществуването на установения с презумпцията факт, трябва да я обори. Този вид презумпции по естеството си имат процесуално значение, защото разместват тежестта на доказването. Доказателство за това е чл. 154 ГПК.

- чл. 45(2) ЗЗД – във всички случаи на непозволено увреждане вината се предполага до доказване на противното;

- 135 (2) ЗЗД – изисква се знание за увреждането от другата страна по договора при възмездни договори. Има презумпции за съпруг, низходящ, възходящ, брат или сестра на длъжника.
- 21 (3) СК - презумпция за съвместен принос при придобиване на вещни права по време на брака; 

- чл. 30 (2) ЗС – частите на съсобствениците се считат равни до доказване на противното.

- чл. 69 ЗС - Предполага се, че владелецът държи вещта като своя, докато не се докаже, че я държи за другиго.

- чл. 83 ЗС - Който докаже, че е владял в различни времена, предполага се, че е владял и в промеждутъка, ако не се докаже противното.


Необорими презумпции – използват се по-рядко. Те имат материалноправно значение, тъй като при наличие на определени факти, настъпват правни последици, които не могат да се оборват. 

**Фикция**  

Това е норма, чрез която законно с  един осъществен  юридически факт се свързва настъпването на правни последици, които могат да се породят само от друг юридически факт, който в случая не се е проявил и неговото осъществяване не се и изисква. Така законът приравнява по правни последици два различни юридически факта. Разлика между фикция и необорима презумпция: при фикциите не се изхожда от типичните връзки между фактите, а напротив установяват се последици, които нормално не биха могли и не би трябвало да настъпят, ако не беше фикцията.

Презумпцията е предположение, въздигнато в юридически факт. А фикцията е неистина, въздигната в юридическия факт. И при двете е налице съзнателно отклонение от реаланта действителност и служат за постигане на желани от законодателя цели. Фактически те са включени към правните норми, т.е. те са елемтни на правните норми. Основна разлика между фикцията и презумпцията е и в степента на вероятност. При презумпцията се предполага, че нещо в правния мир е настъпило така, както законодателят иска. При фикцията законодателят знае предварително, че това, което приема за фикция, не е така. Но го приема за истина.

- чл. 25 ЗЗД: Фикция, че се е сбъднало условие, ако страната, която има интерес от несбъдването му, недобросъвестно е попречила да настъпи то. 

- чл. 50 ГПК: при неизвествен постоянен адрес на дадено лице то се призовава чрез публикация в неофициалния раздел на „ДВ”.

- чл. 51 ГПК: фикции за връчена призовка за дело;

- чл. 11(2) СК: фикция за действителност на брак, сключен пред лице, което публично е изпълнявало функциите на длъжностно лице по гражданското състояние, без да е имало това качество, когато встъпващите в брак не са знаели това. 


Българският закон в два случая третира заченатия за роден:

При наследяване по чл. 2,ал. 1, т. „б” ЗН: „Не може да наследява нито по закон, нито по завещание: а) който не е заченат при откриване на наследството” => който е заченат – може. Зародиша се приравнява на субект на правото.

При припознаване по чл. 64, ал. 1 СК: освен родени, могат да бъдат припознати и заченати деца /както и починали, ако са оставили низходящи
## **Действие на гражданските норми**
### Действие по време (темпорално действие)
Във връзка с темпоралното действие трябва да се отговори на 3 въпроса:

**Кога и как влиза в сила гражданскоправната норма?**

чл. 5(5) КРБ - Всички нормативни актове се публикуват. Те влизат в сила 3 дни след обнародването им, освен когато в тях е определен друг срок. (срокът може да е по-кратък или по-дълъг по преценка на НС; Може една част от закона да влезе в сила в един момент, а друга част  в друг - пр. новия ГПК)

При гражданските закони и кодекси vacation legis по принцип е по-дълъг от 3 дни (vacation legis: е срокът, предвиден за запознаване със съдържанието на закона. Той трае от момента на обнародването на закона до момента на влизането му в сила).

чл. 37(1) ЗНА – Законите, постановленията на МС и НА на министрите и на ръководителите на други ведомства се обнародват в „Държавен вестник”

чл. 37(3) ЗНА: НА на ОС по чл. 21(2) ЗМСМА се обнародват в печата или се разгласяват по друг начин на територията на общината.

чл. 37(2) ЗНА: Регламентите на ЕС се обнародват в „Официален вестник” на ЕС на български език => чл. 297 ДФЕС: Те влизат в сила на датата, посочена в тях, или при липса на такава, на двадесетия ден след тяхното публикуване.

**Как се отменя/суспендира действието на гражданскоправна норма?**

Същност на отмяната: 

Отмяната на ГПН е юридически факт, който преустановява нейното регулативно действие за в бъдеще, лишава я от правна сила. Отмяната следва да се различава от неприлагането (т.нар. „мъртви норми”).

Чл. 13(1) ЗНА: Актът по прилагане на закон губи изцяло или частично сила едновременно с пълното или частичното отменяне на закона съобразно обсега на отменянето.

Чл. 13(2) ЗНА: Новият закон може да разпореди да останат временно в сила всички или някои разпоредби на акта по прилагане на отменения закон, ако те са съвместими с разпоредбите на новия закон.

Основание за отмяна: 

Основанието за отмяна на НА може да се съдържа в неговия текст - например срок на действие или определена цел. Може да е предвидено и еднократно действие – Закон за отчуждаване на имуществото на царете от 1947 г., но това за редки случаи. Ако липсват такива основания, отмяна може да се предизвика с по-нов нормативен акт. Дали отменящата ПН е по-нова от отменената се преценява единствено с оглед на датата на влизане в сила, а не датата на обнародване (М. Павлова, Русчев. Обратно - Таджер). Задължително изискване  при отмяна с по-нов НА, е отменящият акт да има същия или по-висок ранг. 

**Видове отмяна: изрична и мълчалива**

Изрична отмяна (правило) при нея отменящия нормативен акт изрично изброява нормативните актове или конкретните разпоредби, които загубват силата си. 

чл. 84, т.1 КРБ: Народното събрание отменя законите. чл. 11(3) ЗНА: НА се отменят, изменят или допълват с изрична разпоредба на новия, изменящия или допълващия акт.

Мълчалива отмяна: с по-нова норма със същия предмет на регулиране, която дава различна уредба: само ако и двата са от един и същ вид - общи или специални. Новият специален закон само ограничава действието на стария общ закон. Отмяната на закон води до отмяна и на подзаконовите актове издадени въз основа на него, освен ако бъде предвидено запазване на действието им.

Сложи тук маркер #$

Според Ив. Русчев мълчалива отмяна няма - тя е способ за разрешаване на противоречие между два закона при правоприлагането във всеки конкретен случай. При отмяна на новия закон може да се възстанови действието на "отменената норма".

Отмяна на подзаконов акт: компетентен съд  - ВАС, а актовете на общинските съвети - пред съответния административен съд (чл. 191 АПК). Съдебното решение има действие по отношение на всички (чл. 193 АПК).

**Отграничения.**

От суспендиране (спиране) действието на ГПН: спиране действието на ГПК, без да се отменя. Суспендирането може да се постанови с по-нов нормативен акт от същата или по-висока степен (пр. при възприемане на нови принципи - параграф 13 на УКАЗ № 56 от 1989 г. относно стопанската дейност; при настъпване на изключителни обстоятелства като природно бедствие - мораториум)

От обявяването на закон за противоконституционен: "не се прилага (чл. 151 КРБ), но КС приема, че ефектът е равнозначен на отмяна >  пр. ТР № 22/95 > Диспозитив: "Когато Конституционният съд обяви за противоконституционен закон, с който се отменя или изменя действащ закон, последният възстановява действието си в редакцията преди отмяната или изменението от влизане в сила на решението на съда."

**Имат ли гражданскоправни норми обратно действие и кога?**

Правило – ex nunc: 

По принцип гражданския закон проявява действие „ex nunc” – от влизането му в сила за в бъдеще => Той урежда ЮФ, проявили се след влизането му в сила, както и заварените граждански правоотношения занапред (Таджер го нарича "незабавно действие").

Изключение – обратна сила - чл. 14 ЗНА урежда действието с обратна сила. Обратна сила на нормативен акт може да се даде само по изключение, и то с изрична разпоредба.

Обратна сила на нормативен акт, издаден въз основа на друг нормативен акт, може да се даде само ако такава сила има актът, въз основа на който той е издаден. Не може да се дава обратна сила на разпоредби, които предвиждат санкции, освен ако те са по-леки от отменените.

### Същност на обратното действие: 
Й. Фаденхехт – обратно действие на един закон означава, че под неговите норми се подвеждат факти, настъпили преди влизането на закона в сила, за да добият от него своята нова правна преоценка, като се обезсилва или изменя правната преценка, която тези факти са добили от закона, при чието формално действие те са възникнали. Според този автор обратното действие не бива да се схваща в смисъл, че законът поражда правно действие от момент, предхождащ неговото влизане в сила. Повечето български автори са на това мнение.

В. Таджер пък смята, че за обратното действие на гражданския закон  съществено е именно това, че новият закон поражда правни последици от момент, предшестващ влизането му в сила (нарича се действие „еx tunc”). Това обаче по своя характер е една правна фикция, която доколкото не е забранена в днешното законодателство е възможна като изключение, но днес по правило само тълкувателните правни норми действат с обратна сила (ex tunc) от момента на влизане в сила на тълкуваната норма, с цел да се осигури еднаквото й приложение спрямо всички правни субекти.

Сложи тук маркер #$

Матеева: Обратното действие трябва да се различава от действието на новия закон спрямо заварени факти  – докато обратното действие пренарежда правните последици, действието спрямо заварени факти представлява текущо усъвършенстване на гражданското законодателство и се прилага незабавно към заварени от него юридически факти, които преурежда занапред. Примери:

чл. 155 от стария ЗЛС повеляваше, че към момента на влизане на закона в сила навършилите 18 г. физически лица стават пълнолетни, тъй като възрастовата граница беше намалена от 21 на 18 г.

§ 2, ал. 8 Закон за патентите: предвижда трансформиране на заварените авторски свидетелства в патенти или прекратяването на действието им.  

§ 3 ЗС  от 1951 г. повелява, че правото на собственост и другите вещни права, придобити до влизането на този закон в сила, се запазват, само че за в бъдеще се уреждат от неговите разпоредби.

§ 4 ЗС Относно придобивната давност, започнала да тече при действието на отменения закон за давността, се прилагат разпоредбите на настоящия закон,  ако за завършване на давността по отменения закон е нужен по-дълъг срок от предвидения тук => ако е нужен по-кратък срок се прилага отменения закон. 

§ 7 ЗЗД – дава същото разрешение относно заварените давностни срокове.

Сложи тук маркер #$

РУСЧЕВ: общото правило е, че новият закон преурежда заварените правоотношения (чл. 34 УПЗНА). Обратното действие ще е налице само ако се преуреждат погасени елементи на заварено или изцяло погасено правоотношение. 

Примери за обратно действие на ГПЗакон:

Само тълкувателните правни норми ще действат по правило с обратна сила (ex tunc) от момента на влизане в сила на тълкуваната норма, с цел да се осигури еднаквото й приложение спрямо всички правни субекти (според Таджер  - и процесуалните норми).

11 валидизационни закона, които са приети от българския законодател в периода 1885 г. – 1947 г., по силата на които нищожни поради липса на форма за действителност договори за покупко-продажба на недвижими имот са били признати ex lege за действителни.

§ 4. СК (1) Правилата на този кодекс относно имуществените отношения между съпрузите се прилагат и за имуществата, придобити от съпрузите по заварени бракове. (2) Съпрузите по заварени бракове могат да изберат законов режим на разделност или да сключат брачен договор по реда на този кодекс.

§ 8.  от стария Закон за приватизацията, който повелява, че са унищожаеми сделките на разпореждане с държавно и общинско имущество, както и договорите за гражданско дружество, сключени при явно неизгодни условия след 1 януари 1990 г. => Законът влиза в сила 1992 г., което ще рече, че се връща с две години назад и преквалифицира юридически факти, вече проявили правни последици. 

Същност на преживяването на отменен граждански закон: 

чл. 34 УПЗНА: С преходни разпоредби се продължава действието на правила, отменени с новия нормативен акт, или се урежда тяхното прилагане спрямо висящи правоотношения или спрямо юридически факти, които са започнали, но не са завършени при действието на отменения акт. Преживяването е друго изключение в правилото за действие на гражданския закон за в бъдеще за бъдещи юридически факти и трябва да се различава от обратното действие.

Използва се, когато законодателят се стреми да запази придобити права в обем и съдържание преди новия закон => да не подронва авторитета си.

§ 6 Закон за патентите: Патентите за изобретения, както и допълнителните патенти, издадени преди влизането в сила на този закон, запазват срока на действие, предвиден от закона, който е бил в сила при тяхното издаване.

Новия ГПК: делата по 1 и 2 инстанция продължават да се разглеждат по стария закон, докато приключат.
### Действие по място – териториално действие на ГПН.
По принцип нормативните актове, издадени от държавни органи с обща компетентност действат на цялата територия, върху която се разпростира суверенитетът на Република България (когато не са предвидени изрично ограничения). Суверенната територия на РБ обхваща: сухоземната част, водните пространства и въздушното пространство над тях, самолети, ракети и кораби под български флаг, дипломатическите и консулските представителства на България в чужбина, както и континенталния шелф и изключителната икономическа зона, върху които по силата на чл. 18(2) КРБ България осъществява суверенни права. 

Извън тези граници българските ГПН могат да действат само въз основа на норми на МЧП, на междудържавни спогодби или в рамките на автономията на волята на страните.

НА на Общинските съвети по чл. 21(2) ЗМСМА съдържат правни норми с ограничено териториално действие. Постановления на МС, които съдържат ГПН, могат да имат ограничено действие само за определени области в страната.
### Действие спрямо лицата
Гражданскоправните закони се прилагат спрямо всички субекти на ГП (българи, чужденци, апатриди, бипатриди) на територията на Република България (правилото), но в някои случаи се ограничава кръга на лицата по определен признак (изключение).

Примерно: 

СК – правилата на гл. 8 (Осиновяване), раздел 5 (Особени правила при международно осиновяване) се отнасят само до детето с обичайно местопребиваване в Република България и  лицето с обичайно местопребиваване в чужбина в рамките на процедурата по осиновяване.  Чл. 48(7) КМЧП дава дефиниция за обичайно местопребиваване.

чл. 22 КРБ -  (1) Чужденците и чуждестранните ЮЛ не могат да придобиват право на собственост върху земя освен при наследяване по закон. В този случай те следва да прехвърлят собствеността си. (2) При определени със закон условия чужденците и чуждестранните ЮЛ могат да придобиват … други вещни права. Oграничително действие спрямо небългарите.

Особените гражданскоправни закони – прилагат се само спрямо определен вид или група правни субекти.  (СК – само за физически лица; ЗЮЛНЦ – само за ЮЛНЦ, ЗПП – само за политически партии, ЗГР – прилага се само спрямо физическите лица)
## **Норми на МЧП**
### Методи за правна уредба на МЧП
МЧП урежда две категории правоотношения:

- Материални (частноправни) отношения с международен елемент;

- Процесуални отношения с международен елемент.


МЧП си служи с два метода за правна уредба на материалните (частноправни) и процесуалните отношения с международен елемент:

Непряк метод за правна уредба (стълкновителен, колизионен): Тук МЧП използва едни норми, които са известни като непреки, колизионни, стълкновителни норми. В нормата се съдържа указание за това откъде да се извлече основната част на правилото, с което се регулира отношението. С непряк метод могат се регулират както публичноправните (процесуални) отношения с международен елемент, така и частноправните (материални) отношения с МЕ /пр. чл. 55, 56, 64 от КМЧП/.

Пряк метод за правна уредба (метод на непосредствената уредба). Прекият метод се имплементира с преки норми – уреждат материални и процесуални отношения с международен елемент. В нормата се съдържа самото правило за уредба на отношението. В МЧП преобладава непрекият метод. 
### Разделение на нормите на материални и процесуални
Материалните норми са тези, които уреждат частноправни отношения с международен елемент, т.е. материални правоотношения. Те се съдържат в източниците на МЧП, уреждащи приложимо материално право (РИМ I и т.н.).

Материалните норми подлежат на същата класификация като процесуалните с някои естествени изключения – пр. няма двустранни отпращащи за определяне на международна компетентност. Преки – съдържат правилото за поведение; 

Материално норми с несамостоятелно действие – категория норми, различни от преките и отпращащите. Пр. в Международната конвенция за продажба на стоки: ако една от държавите или и двете не са съдоговорителки по конвенцията, нормите на конвенцията се прилагат само ако към нея сочат правила на МЧП (чл.1 §1 б. „b”), т.е. налице са  норми от категорията на отпращането – за да се приложат, някаква друга норма следва да препраща към тях. Отпращащи /стълкновителни не е правилно - Натов/ - съдържат указание от къде да се изведе правилото за поведение. Едностранни отпращащи (еднопосочни) – определят приложимото право чрез конкретна привръзка посредством „националността” (пр. българското право). Развръща се като се издири вътрешния национален акт, уреждащ ПО. Двустранни отпращащи (двупосочни) – указанието е с обща привръзка. Съдържат формули за привързване, които сочат приложимото към тези отношения материално право.

### Процесуални норми на МЧП
Процесуалните норми на МЧП са разпоредби, които уреждат процесуални отношения с международен елемент. Т.е. ПО между правораздавателния орган (чиято международна компетентност се учредява) и страните по межд. гражданско дело.
### Видове процесуални норми на МЧП, според техния предмет на правна уредба 
**Норми, които уреждат основанията за международна компетентност**

Чл. 18, ал. 1 от КМЧП, уреждащ международна компетентност на българските съдилища по посочените искове за търсене на извъндоговорна отговорност.

Чл. 1 от ЗМТА – нормата урежда основанието за международна компетентност на международния търговски арбитраж със седалище в България.

**Норми, които уреждат производството по международни граждански дела (по граждански и търговски дела с презгранични последици)**

Чл. 33, ал. 1 от КМЧП – във връзка с призоваването.

Чл.9, пар. 1 от Регламент 805/2004 – формата и езика на удостоверенията за Европейско изпълнително основание.

Чл. 30 от Брюксел 1 – момента, в който пред съд на ДЧ се счита образувано гражданско или търговско дело с презгранични последици.

Чл. 23 от ЗМТА – началния момент на производството пред международен търговски арбитраж със седалище в България.

**Норми, които уреждат признаването и изпълнението на чуждестранни решения и други актове**

чл. 118, ал. 1 от КМЧП – урежда се компетентността на българския орган, който признава чуждестранно решение.

Чл. 57, пар. 1 от Брюксел 1 – урежда условията, при които автентичен (официален) документ, съставен в една ДЧ, ще се обяви за изпълняем в друга

Член V от Конвенция за признаване и изпълнение на чуждестранни арбитражни решения – урежда основанията, на които съдът по екзекватурата може да откаже признаване и изпълнение на чуждестранни арбитражни решения. Правилото ги разделя на две групи – основания, релевирани по искане на заинтересуваната страна (ал. 1) и основания, за които съдът по екзекватурата следи служебно (ал. 2)

**Норми, които определят приложимото процесуално право**

Чл. 29 КМЧП – определя приложимото процесуално право, като едностранно отпраща към българското право.

Чл. 40, пар. 1 Брюксел 1 – урежда приложимото право относно процедурата за подаване на молба за изпълнение (на решение на съд на ДЧ), като отпраща към процесуалното право държавата членка, в която се иска изпълнението.
### Според характера на нормата
Императивни – изключителна компетентност (задължаващи и забраняващи) и диспозитивни – позволяващите. Такива са: а) Нормите, с които се допуска мълчаливо учредяване на МК; б) Пророгация; в) Успоредна международна компетентност.

### Според вида на правилото за поведение – преки и стълкновителни.
**Преки процесуални норми** - те съдържат в себе си пряко процесуално правило за поведение. Структура: структурата на преките процесуални норми (както и на стълкновителните) включва хипотезис (обем), диспозиция и санкция. Хипотезисът обхваща фактическите състави. В диспозицията се съдържа прякото процесуално правило за поведение. там е и формулата за привръзка. Санкцията - санкцията обикновено е в чл. 258-260 дфес (пес) и в кмчп (пр. чл. 28) за норми от там.

**Стълкновителни процесуални норми**: Те не включват пряко процесуално правило за поведение, а вместо него съдържат едно особено процесуално указание, което може да е конкретно или общо. Това указание има характера на привръзка (конкретна - "националност"; обща - "формула за привързване" без националност; съдържат се в диспоцията). Делят се на едностранни и двустранни според привръзката (като материалните). Двете се подразделят на такива, уреждащи международна компетентност и такива, уреждащи приложимо процесуално право. Двустранните пак се делят на пълни и непълни (пр. КМЧП - всички права освен българското).

**Примери за формули за привързване за между компетентност:** 

- Forum loci delicti/damni – съд по мястото на извършване на деликта (loci delicti) или по мястото на настъпване на вредата (loci damni). 

- Forum loci laboris – съд по мястото на полагане на труда (по-слаба страна);

- Forum prorogatio – избран от страните съд (мълчаливия и изричния избор)


Формули, определящи приложимото процесуално право:

- Lex fori – право на сезирания съд (орган) 

- Lex executionis – право, според което се извършва изпълнението.

- Lex concursus – право на държавата по несъстоятелността (на държавата, където е образувано производството по несъстоятелност)


Примери за формули за приложимо материално право:

- Lex personalis – право, според което определяме правното положение на физическото лице. Това понятие се среща с три значения: lex patriae - право на държавата по гражданството; lex domicilii - право по местожителството; lex habitationis - право по обичайното местопребиваване.

- Lex rei sitae /lex situs/ - материално право по местонахождението на вещта
