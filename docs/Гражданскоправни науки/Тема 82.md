# **Способи за принудително изпълнение на непарични задължения. Изпълнение на задължение за предаване на движима вещ. Въвод във владение. Изпълнение на заместими и незаместими престации. Изпълнение на задължение за бездействие. Изпълнение на задължение за предаване на дете.**
## **Способи за принудително изпълнение на непарични задължения.** 
## **Изпълнение на задължение за предаване на движима вещ.**
Удовлетворяване на вземания за предаване на владение или предаване на движима вещ. Напр. когато е уважен ревандикационен иск; облигационно притезателно право за предаване на вещта. И тук трябва да имаме изпълнителен лист, и тук обективните и субективни предели на изпълнителния лист важат. 

Може да отнемем движимата вещ само от длъжника. Съдебният изпълнител не може да взима вещите, където и да са те. Връзката между изпълнителен и исков процес е голяма. СПН и изпълнителната сила обвързва страните. В практиката се оказва, че понякога длъжника укрува вещта или казва, че е счупена, загубеа, затова законодателят е предвидил възможност по искане на взискателя да премине от изпълнение за предаване на движима вещ към определяне на нейната равностойност и изпълнение на парично вземане. Никой не може да бъде принуден да получи нещо различно от това, което му се дължи. Важно е да не се намира у длъжника. Ако не се намира у него се определя нейната равностойност по искане на взискателя. Без да се изследва въпроса защо я няма. Длъжника е осъден с решението и той да се е бранил в исковия процес, ако вещта е била от друг вуд или ако не е била у него. Особеното при определяне на тази равностойност е, че по новия ГПК тя се определя от съдебния изпълнител. След като изслуша страните, ако е необходимо по разпит на свидетели и вещи лица. Това е, когато равностойността не е определена в изпълнителния лист. Актът, с който съдебният изпълнител се произнася при определяне на тази равностойност (стойност на вещта) е постановление. То подлежи на обжалване пред ОС. Тук имаме особеност- жалбите иначе срещу действията на страните срещу СИ е в закрито заседание, тук е в открито заседание. Решението на ОС по принцип е окончателно, но тук подлежи на обжалване пред апелативния съд. Той ще се занимава само с определяне на тази равностойност. Страните остават едни и същи, но притезателното право е различно. Като бъде определена равностойността ще се премине към изпълнение на парично вземане. Ако равностойността не е определена в изпълнителния лист. 
## **Въвод във владение.**
Въвод на купувача във владение на възложения му с влязло в сила възлагателно постановление недвижим имот. Ако длъжникът не предаде доброволно имота на купувача, той може да иска от СИ да извърши въвод ваъв владение.  

Купувачът се въвежда във владение на имота от съдебния изпълнител въз основа на влязлото в сила постановление за възлагане /Чл. 498, ал. 1/. . Налице е пряко изпълнително основание. За да се извърши въводът, не е необходимо да се изважда изпълнителен лист. 

Въводът /ВВ/ се извършва по същото изпълнително дело като номер на делото. Налице е обаче друг, макар и функционално свързан с изпълнителното производство за удовлетворяването на паричното вземане изпълнителен процес. Той се води за удовлетворяване на притезанието на купувача от публичната продан срещу длъжника за предаване владението на купения от ПП имот. Изпълнителният способ е въвод във владение.  

Въводът може да се извърши срещу всяко лице, което се намира във владение на имота, а не само срещу длъжника. Въводът се извършва даже срещу истинския собственик, щом като той не е предотвратил ПП чрез жалба при условията на чл. 435, ал. 4 или чрез иск по реда на чл. 440 и обезпечението му по чл. 397, т. 3. Срещу въвода изваденото лице може да се брани с иск за собственост (чл. 498, ал. 2/. 

В чл. 498, ал. 3 (нова – ДВ, бр. 86 от 2017 г.) алинея 2 се прилага и спрямо лицата, вписали договори за наем и аренда, след първата ипотека, както и всички споразумения, с които се предоставя ползването и управлението на имота. Това означава, че въводът се извършва и срещу тези лица, както и че те могат да се бранят само с иск, с който да предявят облигационните си права, но не и със жалба срещу въвода. Разпоредбата обаче трябва да се тълкува и във вр. с чл. 496, ал. 2, изр. 2 и чл. 453, т. 5. Съгл. чл. 496, ал. 2, изр. 2 правата, които трети лица са придобили върху имота, не могат да бъдат противопоставени на купувача, ако тези права не могат да се противопоставят на взискателите. Съгл. чл. 453, т. 5 на взискателя и на присъединилите се кредитори не могат да се противопоставят договори за наем и аренда, както и всички споразумения, с които се предоставя ползването и управлението на недвижими вещи, които не са били вписани преди възбраната. Когато изпълнителният процес се води за удовлетворяване на хирографарен кредитор и върху имота няма учредена ипотека, или ипотеката е учредена след възбраната, меродавен е моментът на вписването на възбраната.  
## **Изпълнение на заместими и незаместими престации.** 
## **Изпълнение на задължение за бездействие.** 
## **Изпълнение на задължение за предаване на дете.**
Изпълнителния способ за предаване на дете. Тук става дума вече за непарични вземания. Какво искам да подчертая - детето не е длъжник в принудителното изпълнение. То не е и обект на принудителното изпълнение. Затова при принудителното изпълнение трябва да се съблюдават както процесуалните норми, така и Закона за защита правата на детето. Дълго време нашият законодател не е имал изрична регламентация и всъщност с едно постановление на Върховен съд бяха регламентирани нещата като практика, без да има НА. И имаше реално предаване на дете с указание да се отчита психиката, състоянието, да се предприемат мерки в срока за доброволно изпълнение. Аз съм присъствала на такъв способ на ваша възраст като стажат съдия. Тогава нямаше интерес към принудителното изпълнение и имаше райони, където нямаше съдебни изпълнители или колегата, ако е в отпуск, някой съдия я замества. Бяха възложили на възрастен съдия, който много добре изпълни тази процедура. Впоследствие законодателят уреди изрично този способ чрез глоби - за личните заместими действия и за бездействия. Глобата обаче се оказа неефикасен способ за удовлетворяване. Те пак се водят притезателни права. Защото след като приключат делата, войната между родителите продължава. И в новия ГПК се съчетаха глобите, както беше в стария ГПК, и правилата, които бяха изработени в постановлението на Върховен съд. Нещо повече, имаме състав на престъпление, който предвижда, че родител или друг сродник, който възпрепятства или попречи за изпълнение на решение за родителските права и личните отношения между родител и дете. Взискател е това лице, което се посочи в решението, и той може да бъде родител, на който с решението е предоставено упражняването на родителските права (и задължения, разбира се - Р 2201 говори за родителска отговорност). Длъжник може да бъде другия родител, но може да бъде и трето лице. И обратно - възможно е на единия родител да е предоставено упражняването на родителските права и задължения, а другият задължително му се определят правила за родителски отношения с детето. Възможно е родителият, на когото са възложени родителските права, да осуетява възможността за лични отношения на другия родител. Даже в Хагската конвенция се говори за гражданскоправни аспекти на отвличане на деца. На длъжника се изпраща покана за доброволно изпълнение със задължението да отговори готов ли е да изпълни, като предаде доброволно детето на посоченото място и време. И ако има някакви пречки за това, какви са тези пречки за своевременно изпълнение на задължението. Например може детето да ходи на уроци, може да е болно. И в кое място и време е готов да предаде детето. Срокът е 3-дневен. Слава Богу тук не го удължиха. За неизпълнение на това задължение, да отговори, съдебният изпълнител му налага глоба по чл. 527, ал. 3 - за задължение за незаместимо действие или бездействие. И, обърнете внимание, по необходимост постановява принудителното му довеждане. Нямаме друг принудителен способ, където да имаме принудително довеждане на длъжника. С оглед на Закона за закрила на детето, съдебният изпълнител може да иска от Дирекция социално подпомагане съдействие за преустановяване на пречките. Във всички тези случаи, споровете между родителите могат да се решат в изпълнителния процес. Ако длъжникът твърди, че другият родител не се грижи правилно за детето, трябва да предяви иск за промяна на родителските права и личните отношения родител - дете, а не да не изпълнява. Съдебният изпълнител може да поиска от дирекцията да се предприемат мерките по чл. 23 Закона за закрила на детето и мерките по чл. 65 ЗМВР. Също така може да подаде сигнал до прокуратурата. Ако длъжникът не изпълни доброволно, за всяко неизпълнение може да му се налагат тези глоби по чл. 528, ал. 5. Това е изменението на ал. 5. То не става само веднъж. И освен глобите може със съдействието на полицията и кмета на общината да отнеме детето принудително и да го предаде на взискателя. Просто се отнема и се предава. Внимавайте и си консултирайте добре клиентите. Има случаи, когато неправилно се консултират. Р 2201 - чужди решения се изпълняват чрез изпълнителен лист, издаден от окръжен съд. На един баща вместо да му се даде съвет да иска промяна в решението или да си защити права още в съдебния процес, му се казва да не изпълнява. Подобна принуда може да се отрази зле върху психиката на детето. Подробности за този способ ще имате възможност да видите в учебника. Може би няма да ви искам на изпит - новата ал. 6. Честно да ви кажа, нямам думи за тази разпоредба. Такова велико размотаване за едно събиране на глоби. Да, това е публично вземане, но мисля, че няма никакъв проблем съдебният изпълнител да събира тези глоби и събраното да го превежда по НАП.


