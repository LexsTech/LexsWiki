# **Договори за дружество. Договор за гражданско дружество. Дружество със съучастие Консорциум.**  
## **Договор за гражданско дружество.** 
### ` `Обща характеристика. Отграничения. Фингирана правосубектност
Днешния закон урежда частните дружества, в смисъл частично сдружаване, сдружаване за една определена дейност или група от дейности. Някога римското право е познавало частни и общи дружества. Такива дружества е познавал и стария закон. Днешния закон работи само с частното дружество. Терминът „гражданско дружество“ е легален – ТЗ. Така се противопоставя на търговските дружества.

Легална дефиниция на договора за дружество е в чл. 357 „С договора за дружество две или повече лица се съгласяват да обединят своята дейност за постигане на една обща стопанска цел”. Това е обединение на няколко лица – две или повече, обединение на тяхната дейност, с оглед постигане на някаква стопанска цел. То не е отделно лице – не ЮЛ.

Съществените елементи на този договор са общата цел, общата дейност, вноските. Характерни признаци са общата стопанска цел, общата стопанска дейност и намерението за сдружаване. Стопанска цел е целта за придобиване и разпределение на печалби. Тя е легално изисквана. Но не е печалбата единственото нещо, което може да бъде цел на дружеството. Целта ще бъде стопанска и тогава, когато обединението е създадено за създаване на материална основа, необходима за осъществяване на една задружна идея. Целта е стопанска, защото ако не би имало стопанска цел, понеже не е задължително да имаме и материални апорти, ще се получи така, че нямаме никаква материална, стопанска и имуществена основа, на която да изградим договора за дружество. Следователно, дружеството може да бъде както за съвместно осъществяване на някаква професия или на някаква придобивна дейност, така и за съвместна полза, която стопанска полза може да се състои, дори и само в създаването на материалната основа на една дружествена дейност (напр. канцелария – имуществени вноски за да може в почивката да пият заедно кафе; празнуване на 8 дек. – законът не го интересува кой първи се е напил на купона (Цвети). Целта, за която се сключва, трябва да е позволена от закона.

`	`Характеристика на договора:

Многостранен – договор, при който волеизявленията са не насрещни, а успоредни. При двустранни договори волеизявленията са логически насрещни. При договора за дружество страните желаят едно и също нещо и затова правят еднакви изявления. Но си остава съглашение между две или повече лица, а не многостранна сделка, както твърди М. Павлова. Тук не са приложими са правилата на размените договори;

Организационен и престационен.

Възмезден – може да е без имуществени апорти в икономическия смисъл на думата. Например, сдружаване за правна помощ. Договорът е възмезден, защото не е безвъзмезден. Договорът е възмезден, защото в него не можем да намерим основанието едната страна да надари другата.

Консенсуален, което значи и неформален, но ще трябва да се съобрази с ограничението на свидетелските показания, ако хипотезата е такава, че да предполага след това вземане над определена стойност. С оглед данъчната регистрация е необходима писмена форма с нотариална заверка на подписите.

Договорът е intuitu personae, т.е свързан е с личността на съдружниците. 

Комутативен, защото алеаторни  са онези договори, при които едно бъдещо събитие, един шанс може да направи щото едната страна да спечели на гърба на другата. Или при който интересът не е известен към момента на сключването му. В РП алеаторен е онзи договор, при който се знае какво се дължи, но не се знае кой ще го дължи. Договорът е алеаторен когато между страните действа риска и шанса – не се знае коя от двете страни има по голяма изгода. При договора за дружество съдружниците или печелят или губят, но те правят това заедно – печелят или губят в тази пропорция, в която са уговорили да разпределят приходите и загубите. Никой не може да спечели за сметка на другия съдружник. Каузален – обща стопанска цел или aquirendi causa. Сделка на доверие. С трайно действие.

По същността си договорът за дружество е неперсонифицирана форма на обединяване на лица и имущество. Има седалище, което се определя с договора или за такова се приема постоянният адрес или адресът на управление на първият посочен в договора съдружник. 

Фингирана правосубектност. ГД-о не е ЮЛ, но законодателството е фингирало неговата правосубектност по отношение на някои области на правото. Гражданското дружество е фингиран данъчен субект. То се облага по ЗКПО като ЮЛ. ЗЗК го урежда като ЮЛ.	По същия начин то има и трудовоправна правоспособност, може да бъде работодател; и осигурителна правоспособност.

Отграничения:

ЮЛ – то е нов субект, което има самостоятелно имущество. Гражданското дружество е неперсонифицирано дружество. То не е отделна личност, различна от съдружниците си. Бидейки неотделна личност, ГД-о  няма собствено имущество. Дружественото имущество се оказва част от имуществото на съдружниците. По нашето право всички търговски дружества са персонифицирани. От ЮЛНЦ се отличава по целта си.

Търговски дружества – те са ЮЛ, подлежат на регистрация, субекти са на ТП, видовете им са изрично уредени в ТЗ, участието в тях може да е само капиталово, може да са еднолични; 

Договор за груповия строеж – легално не е уреден. Според проф. М. Павлова, груповият строеж не е ГД-о, защото целта му е много ограничена, по-конкретна и временна. За Конов това е вариант за договор за дружество.

Съсобствеността – също имаме общо ползване на нещо. Разликата е очевидна: Съсобствеността не е средство за постигане на някакви цели (тя може да е възникнало случайно), каквото е дружеството. Съсобствеността е едно вещноправно състояние, което може да има причината си в различни неща – в наследяване и т.н. При съсобствеността има някакъв дружествен елемент, който е отчетен от чл. 31 и чл. 32 ЗС. Той създава тежести на съсобствениците, пропорционални на участието им в общата вещ и създаването на механизъм за управление на общата вещ. Има хипотези, в които вещта се купува общо, тъкмо като дружествена. Интересен е въпросът какво става ако имаме съсобственост и дружествен договор между съсобствениците. Отговорът на Конов е, че се прилагат правилата на ОП (всеки ще има 1 глас), защото правилата за управлението и участието в тежестите на съсобствената вещ по вещното право са всъщност онези субсидиарни правила, които ще важат по отношение на общата вещ когато тази вещ не е дружествен имот.   

` `Семейната имуществена общност – ГД-о е възникнало по волята на страните и с оглед на това те да постигнат някакви свои цели. Съпружеската имуществена общност възниква по СК (императивно) и е безалтернативна.

Страни по договора. Страните са съдружниците. Общите правила за сключване на договора и за изисквания към страните важат. Трябва да са дееспособни ФЛ или правоспособни ЮЛ, ако ЮЛ с нестопанска цел, трябва да е предвидено в устава му. Трябва да могат да се разпореждат, ако ще внасят имущество и ще участват в разпределянето на печалбата. Ако са търговци, ще важат правилата за консорциума по чл. 275 ТЗ. За някои дружества може да има допълнителни изисквания, например адвокатско дружество.

По принцип след сключване на договора не се приемат нови съдружници, но ако е предвидено в договора е допустимо. Може да се предвиди и изключване. Дял на съдружник може да се прехвърли само със съгласието на всички останали. Това ще бъде една комбинация между цесия и поемане на задължение и прехвърлянето може да бъде както по отношение на трети лица, така и в крайна сметка и по отношение на съществуващ съдружник.
### Вноски. Дружествен имот. Разпределение на печалби и загуби. Управление. Отношения с трети лица.
Принципът е свързаност на ползите и загубите. Вноските на съдружниците, разпределението на печалбите и загубите, както и управлението на ГД-о са част от правата и задълженията на съдружниците. Правата и задълженията им са еднакви и са взаимни, а не насрещни.
### `	`Задължения на съдружниците: 
Вноска – чл. 358 „За постигане на общата цел съдружниците могат да уговарят и вноски в пари или в други имоти.“ Вноските са факултативни, може и да няма такива. Вноските могат да бъдат само имуществени. Предмет на вноската може да са пари, цени книги, заместими вещи – те всички стават обща собственост на съдружниците. Според ал. 2 на чл. 358 „Внесените пари, заместими вещи и вещи, които се унищожават чрез употреба, са обща собственост на съдружниците. Всяка друга вещ се счита внесена за общо ползуване, ако не е уговорено друго”. Следователно апортите имат два режима – такива, които прехвърлят собственост върху всички съдружници (създават съсобственост) или такива, които дават само облигационно право на ползване (не вещно) на съдружниците върху внесената вещ. Закона предполага, че когато една вещ е потребима, тя е внесена само за обща собственост на съдружниците, но не пречи съдружниците да внесат за обща собственост и една непотребима вещ. Но ако не е уговорено друго, заместимите вещи стават общи, а останалите са внесени за общо ползване. Непарична вноска може да е и едно право: на ползване, вземане, индустриална собственост и др.

Ал. 3 урежда отговорността за недостатъци и лихвите в двете хипотези „Относно отговорността на съдружника за недостатъци на внесената вещ и за съдебното отстранение се прилагат съответно правилата на договора за наем на вещи, когато е внесена вещта за ползуване, и правилата на договора за продажба, когато е внесена вещта в собственост.“ Ако е уговорена вноски и тя е парична, при неизпълнение ще се трупа мораторна лихва. Ако вноската е свързана с прехвърляне на права, отговорността е като при продажбата. При отстъпване на ползването  се прилагат правилата за наема. При вноска в бъдещ труд се прилагат разпоредбите на изработката.

Вноските на съдружниците и придобивната дейност на дружеството образуват т.нар. дружествен имот. Имуществените отношения между съдружниците са уредени на принципа: свързаност, реципрочност, общност на печалбите и на загубите. Дружествения имот се образува от упражняването на съответната дейност. Той се състои от активите и пасивите на дружеството. В актива ще влязат вещните права, придобити от дружеството, както и тези, които са станали общи вещи, поради внасянето им от съдружниците, както и всички вземания, налични пари и т.н. Този актив принадлежи общо и неделимо на съдружниците  и в този смисъл, във вещноправната си част, са изключени правилата за собствеността. Изправени сме, вещноправно, пред една особена съсобственост, подобна на тази от семейната имуществена общност, която не може да бъде разделяна преди прекратяването на дружеството и излизане на съдружник. Аз не бих казал, обаче, че тя е бездялова, макар че дяловете не могат да се вадят от там.

Участие в загубите – чл. 361 „Ако не е уговорено друго, печалбите и загубите се разпределят между съдружниците съразмерно с техния дял. Недействителна е уговорката за изключване на някои от съдружниците от участие в загубите или в печалбите.“ Диспозитивното правило е участието да е според дела. Императивно е само правилото, че не може да има предварително освобождаване от това задължение. 

За доверие и лоялност – да се търпят управителните действия на останалите участници, да не се извършва конкурентна на дружеството стопанска дейност, да не се разгласяват тайните на общата дейност и др. 

За управление – управлява се с грижата на добър стопанин; чл. 360 „Решенията относно работите на дружеството се вземат със съгласието на всички съдружници, освен ако дружественият договор предвижда това да стане с мнозинство на гласовете“. 

Права на съдружниците: най-общо може да се говори за право на дял. Делът от дружествения имот се определя в договора. При липса на уговорки, дяловете са равни чл. 359, ал. 2 „Ако не е уговорено друго, дяловете на съдружниците са равни“. Делът не е пропорционален на стойността на вноските.

Право на съсобственост – чл. 359 „Всичко, което е придобито за дружеството, е обща собственост на съдружниците.“ Дружественият имот е в особен съсобственост. Този имот може да се управлява и използва от всеки, но за общата дейност. Съдружникът може да иска своя дял от общата собственост само при излизане от дружеството или при прекратяването му. 

Право на част от печалбата – чл. 361, ал. 1. Печалбата е тази част от дружествения имот, която подлежи на разпределяне след свършване на някаква операция или на някакъв период и покриване на задълженията. Разпределението на печалбите, по закон, диспозитивно следва разпределението на дяловете. Можем да се уговори и различно разпределение – дяловете са различни, но печалбата ще се дели по равно или пък приходите в друга пропорция. Допустимо е също така, да се уговори, че при различни операции, разпределението на приходите и на загубите ще бъде различно – в зависимост от източника или пък в зависимост от поемането на рискове. Забранено е обаче, да се изключи съдружник от печалбите или от загубите. Може да се уговори и допълнително възнаграждение. 

Право на обезщетение за разноски и вреди – чл. 364 „Съдружникът има право да иска разноските, които е направил, заедно с лихви върху тях, и вредите, които е претърпял във връзка с воденето на дружествените работи.“ – actio pro socio. Разноските трябва да са във връзка с дейността на дружеството, върху тях има законна възнаградителна лихва. Вредите трябва също да са претърпени във връзка с общата дейност. За тях е необходимо и противоправно и и виновно поведение на друг съдружник. Отговорността е договорна и обхваща само предвидимите вреди. Изискуеми са от извършването им. Този иск наподобява actio mandati contrario.

Право на участие в управлението - Решенията на съдружниците относно дружествените работи се вземат с консенсус - чл. 360, ал. 1 „Решенията относно работите на дружеството се вземат със съгласието на всички съдружници, освен ако дружественият договор предвижда това да стане с мнозинство на гласовете. Всеки съдружник има право на един глас”. Всеки има право на един глас, когато в договора е предвидено вземане на решение с мнозинство. Ако дружествения договор предвижда решения да се вземат с мнозинство, това мнозинство не от стойността на дяловете, а от главите. Това правило е императивно. Всеки съдружник може да извършва и самостоятелно действия на управление, освен ако е уговорено друго чл. 360, ал. 2 „Ако не е уговорено друго, всеки съдружник има право да управлява. Но в този случай всеки от останалите съдружници може да се противопостави на действието на съдружника, преди то да бъде извършено. По разногласието решава мнозинството от съдружниците.“ Той управлява от свое име за сметка на останалите. Учредява се мандат, но не се дава пълномощно.

Отношения на дружеството с трети лица. „Ако не е уговорено друго, всеки съдружник има право да управлява… (чл. 360 ал. 2)“. Единственият орган  на дружеството са съдружниците. Всеки съдружник има да сключва сделки за сметка на дружеството, т.е за сметка на общата дейност, за сметка на останалите съдружници. Това е косвено представителство. Съдружниците в дружеството нямат законна или от договора за дружество представителна власт.

От сделката, сключена с ТЛ-а, права и задължения възникват за съдружника, който сключва сделката. Тези права и задължения обаче, са за сметка на дружеството във вътрешните отношения. Длъжник/ Кредитор на ТЛ-а е само действащия съдружник. Но с оглед отчитането на операцията, резултатът ще трябва да бъде преразпределен между останалите съдружници. Всички съдружници могат да станат страна и да отговарят за тази сделка, ако са сключили сделката съвместно. Или пък, ако съдружниците са упълномощили някой от тях да ги представлява пред третите лица. При фингирана правосубектност, т.е. когато дружеството е данъчно регистрирано, то се изисква да има поне един управител – т.е. един съдружник да е упълномощен от останалите да действа от свое име за сметка на останалите.

Отговорността на съдружниците по отношение на общо поетите задължения към ТЛ-а не е солидарна – те отговарят разделно. Съдружниците биха могли да се окажат солидарни длъжници, ако са участвали пряко или чрез представител в сключването на сделката, т.е ако са страни по сделката. Извън тези хипотези обаче, солидарна отговорност за съдружниците не възниква и дори кредитора да има претенция спрямо всички, защото всички те са участвали в сключването на сделката или са били представлявани – тяхната отговорност е разделна.

Искът на съдружника срещу останалите съдружници, чрез който се осъществява преразпределението на загубите е уреден в чл. 364 „Съдружникът има право да иска разноските, които е направил, заедно с лихви върху тях, и вредите, които е претърпял във връзка с воденето на дружествените работи”. Следователно, когато единия съдружник е сключил сделката чрез косвено представителство и само той е длъжник на третите лица, това, което той плати на третите лица, чрез actio pro socio ще бъде прехвърлено по отношение на останалите съдружници. Ответна, пасивна страна по този иск са всички съдружници за техните части от участието в загубите на дружеството. Този иск е аналогичен на иска на мандатаря срещу манданта, на иска на косвения представител по договора за поръчка по отношение на косвено представлявания.
## **Консорциум**
### Правна уредба и същност
Раздел I глава 18 от ТЗ – чл. 285-6. 

То е договорно обединяване на търговци. Законът допуска да се обединяват всякакви търговци – включително ЕТ и кооперации. Целта е постигане на обща стопанска цел. Консорциумът се характеризира като хоризонтално ОТД – те запазват своята юридическа и икономическа самостоятелност в рамките на обединението. В практиката най-често се стига, когато е необходимо обединяване на повече капитали и усилия (опит, капацитет – физически и производствен) за реализиране на големи стопански проекти. Често се създават в банковото дело – с цел спазване на изискванията на максималните размери на финансирането, няколко банки се обединяват за финансиране. Обединяват се и търговци от различни сфери, когато за реализацията на проект са необходими знания и капацитет от различни сфери. Напоследък става модерно да участват консорциуми при обществените поръчки. 
### Правна форма на консорциума
ТЗ дава да се разбере, че консторциумът може да се създаде както в договорна, така и в неперсонифицирана форма (в резултат на обединяването на търговци е възможно да не се създаде ЮЛ – неперсонифициран консорциум, но възможно е в резултат на обединението да се създаде ново ТД).

ТЗ препраща към съответните разпоредби, когато се създава персониран консорциум – не се предвижда ограничение за този вид. В практиката – обикновено капиталово ТД, защото когато участниците органичават отговорността си до размера на капитала. Няма пречка и да е персонално – ще носят неограничена отговорност. Неперсонифицирания консорциум – препраща се към гражданското дружество – чл. 357 и сл. от ЗЗД с всички последици от това – солидарна и неограничена отговорност, съвместното придобиване на права и задължения, съвместното придобиване на имущество, трябва в договора да се уредят всички въпроси. Изисква се във всички случаи – неперсонифициран или не – данъчна регистрация. 
## **Холдинг**
### История и същност
Произтича от to hold – държа – в същността на холдинговата структура е притежанието на участия на ТД в други ТД. За разлика от консорциума, холдингът е вертикално обединение на ТД – ТД участват едно в другио. Получава се обединяване на основата на участие едно в друго и структурата се оформя като пирамида .

Определенията на нашия ТЗ – много оскъдна уредба и на места нелогична. Нейните корени според  авторите на ТЗ са в уредбата на Херцогство Люксембург от 1929 г. и това обяснява някои особености. Онзи закон действа и днес, но дефинициите са за данъчно облагане. 

За да имаме холдинг, трябва да имаме 2 вида дружества – холдингово дружество и поне едно или повече дъщерни дружества. 

Дефиницията по ТЗ – чл. 277 (1). Холдинговото дружество може да има само формата на капиталово ТД (ООД, АД, КДА). То се отличава с т.нар. специфична холдингова цел – да участва в други ТД или в тяхното управление. Законът ни не работи с понятието с цел на ТД, за разлика от HGB. Синонимите са извършване на търговска дейност и ... . Специфичната му цел е да участва в други дружества (да участва в капитала им; да участва като съдружник) и да участва в управлението им (да участва в оперативното управление на ТД, което влияе на вземането на решения от органите на ТД). 

Специфичната холдингова цел се реализира с неговия предмет на дейност – чл. 278 от ТЗ имаме примерно изброяване. (2) – забрани за холдинговото дружество. Тези забрани нямат абсолютно никакъв смисъл. Холдингът не е субект, който изпълнява публични функции, публични инвеститори. Тази забрана произтича от Люксембургския закон от 1929 – относно данъчното облагане. Според днешната ситуация те са безсмислени. 

ТЗ изисква поне 25% от капитала на холдинга да е пряко инвестиран в дъщерни дружества. Пряко инвестиран – сума на тази стойност да бъде внесена като участия в капитала на дъщерни дружества. 

За да имаме холдинг, на второ място, трябва да има поне 1 дъщерно дружество. То е определено в (3). То може да е всеки вид ТД. По-логичното е и дъщерното да е капиталово. ТЗ работи с термина участие в капитала à могат да са само капиталови. Един холдинг може да създаде и персонално дружество. 

Холдингът трябва да притежава поне 25% от капитала на дъщерното дружество;

Холдинговото дружество да има право да определя повече от ½ от членовете на управителния орган на дъщерното дружество. 

Тези изисквания са алтернативни. Законът казва пряко или непряко.

Имаме особена взаимосвързаност на основание участие в капитала им или в участие в управлението на дъщерните дружества. 
### Кога имаме холдингово обединение / холдингова група?
Когато имаме холдинг и поне 1 дъщерно дружество – холдингова група. В холдинга нямаме обединение на акционерите/съдружниците, а е обединение на холдинга и дъщерните дружества. При холдинга имаме дружества, при които взаимовръзката е на участие 1 в друго. Когато дъщерните дружества участват в следващи – те са внуци, може да има и правнуци. Siemens има около 3000 дъщерни дружества. Така се постига ефектът на пирамидална структура. Индиректно холдинговото дружество може да контролира много по-голям капитал, отколкото самото то е инвестирало. 

То е обединение на множество ТД на дружественоправна основа – участието в капитала – участие на дружествата едно в друго. Тя никога не е ЮЛ. Тя е поликорпоративен правен субект – често холдинговите групи действат като едно цяло икономически, поради това те се възприемат като 1 икономически субект, независимо от това вътрешните дружества запазват юридическата си самостоятелност. 

Холдинговите групи са форма на концентрация на капитала, под 1 шапка се поставят множество ПСубекти и множество капитал. Формата на холдингови образувания е формата, в която се разпростират мултинационални корпорации – възможност в различни юрисдикция. Междинен холдинг – международни компании позиционира участието си в други холдингови дружества. 

Холдинговите структури са типично явление след 90-те години. Холдинговите структури са подходящи за дружества с диверсифицирано разпределение на риска. 

Холдинговото обединение се различава от предприятията с клонова структура. При последните имаме 1 правен субект, при който само териториално имаме различни клонове. Субектът е 1, защото клоновете нямат юридическа самостоятелност.

Преобразуване на ТД. Когато имаме вливане и сливане – концентрация в 1 ЮЛ, а при разделяне и отделяне имаме фекетът на холдингова структура, но имаме промяна в правосубектността. Възникват нови субекти и имаме правоприемство. При холдинговото обединение – множество ПСубекти, няма промени в правосубектността по реда на универсално правоприемство.
### Как възниква холдингът? 
Можем да говорим за първично и вторично учредяване на холдингово обединение. Първично – първо холдинговото дружество и след това инвестира капитала си в дъщерни дружества (то ги учредява или придобива дялове от съществуващи дружества). Другият вариант – съществуват независими ТД и техните съдружници апортират дяловете си в новоучредено дружество (холдинг). Така е възникнал исторически холдингът – тръстовите обединения в САЩ. Антитръстовото законодателството законодателство – причината за възникването му са холдинговите групи, които тогава са се опитвали да ги контролират.
### Последици от холдинговата структура
Чл. 277 – определение. Чл. 278 – предмет на дейност. Правни последици от това, че имаме холдингова структура. Тя може да възникне без значение дали е регламентирана, или не. Няма НА, който да забранява участие на едно ТД в друго. Холдингови групи възникват на базата на дружественоправния инструментариум без значение дали са регламентирани. Въпросът е как се отнася законът към тези обединения.

Първоначално, те са били регламентирани à прилагал се е специален данъчен режим. Законът ни допуска да извършва както чистата холдингова дейност, така и извършването директно на стопанска дейност. Чл. 279  - преди да бъде отменен е предвиждал специален данъчен режим за холдинговите дружества. Единствената ППоследица, която ТЗ предвижда е възможността за кредитиране вътре в групата. Холдинговото дружество може да отпуска кредити на дъщерните дружества, а те могат да правят депозити в холдинговото дружество. Относно банковата дейност – холдингът е изключение от забраната. ТЗ има 2 количествени ограничения – размерът на кредитите не може да надхвърля 10 пъти капитала му, а депозитите – не може да надхвърля 3 пъти техния си капитал. 
## **Икономически групи**
Те представляват обединение на ТД, които възникват независимо дали са регламентирани, или не. Те са квалифициран случай на проявление на дружественоправните институти.

Икономическа група (групировка). Концерн има в германското право. В англоезичния правен кръг – group of companies. Това е понятието, което започва да се използва през последните години в ЕС. 

При икономическата група имаме обединение на множество търговци, които са икономически зависими, тъй като се намират под единно ръководство или под контрола на едно дружество или на едно лице. Характерна взаимовръзка е наличие на контрол. 

Тук контрол има значение на възможност за упражняване на решаващо влияние. Това е най-често срещаното определение на контрол. Решаващо влияние означава възможността да се предопределят решенията на органите на дадено ТД или да се влияе на тях. По този начин и намеса върху оперативното управление на дружеството. То не трябва да е инцидентно, не трябва да е някакво влияние. Разбирането на ПЕС – решаващо влияние – такова, което детерминира решения на зависимото дружество и се възприема, че е достатъчно да е налице възможността за упражняване на такова влияние, а не фактическото му упражняване. 
### Кога е налице контрол?
Наличието на отношение на обвързаност се осъзнава от законодателството ни. Всички НА, приети след 2000-та година съдържат в ДР дефиниция на понятието контрол. ДР на ТЗ – чл. 1в – през 2007 се дефинира понятието контрол. Наличие на контрол – когато 1 лице притежава повече от ½ от гласовете на ОС на дружество. Наличие на контрол е налице, когато 1 лице не директно притежава, но може да контролира тези гласове на базата на клаузи в дружествения договор/устав или споразумение със съдружниците. Контрол имаме и когато контролиращото дружество може да определя повече от ½ от управителния или надзорния орган на зависимото дружество. Контрол имаме и винаги, когато съществува възможността да се упражнява правото да се упражнява влияние .... (тука е от члена - прочетено).

При холдинга ни стигат 25% участие или контролното право да се определят повече от ½ от членовете на управителния орган. При икономическата група – 51% от гласовете на ОС на дружеството. Когато отношението между холдинга и дъщерното дружество покрива някой от критериите по чл. 1в от ДР на ТЗ – характеризираме го като икономическа група. 

Застрашени потенциално са при управление в интерес на групата, а не на зависимото дружество: 

- Зависимото дружество;
- Малцинствените акционери в зависимото дружество;
- Неговите кредитори.

Защитни мерки:

Изискване за съставяне на консолидирани финансови отчети. ЗСчетоводството го изисква – представя икономическото състояние на групата като едно цяло. За целите на информираност на кредиторите и на акционерите – консолидирани финансови отчети;

При свързаните лица – сделките между тях да се сключват при пазарни условия, за да могат да се избегнат заобикаляния на данъчния закон. 

Специализирани групи – двата специални закони ЗКИ и КЗастраховането имат специални правила по отношение на групата и се преценяват от нея освен на ниво отделна банка те се преценяват и на групово ниво;

ЗЗК – концентрация е включването в икономическа група. Затова подлежи на контол от КЗК, когато са налице законовите предпоставки за това. КЗК разглежда последователно икономическите групи като едно цяло. 

Има законодателства, които стигат до край чрез тълкуване на СП неограничена отговорност на холдинговото дружество. Това не е записано никъде, но така го правят. Това е изключение с примерът за Swiss Air и Swiss Trade. На нашият съд ще са му необходими поне 30-40 години, за да стигне до това разрешение. 


