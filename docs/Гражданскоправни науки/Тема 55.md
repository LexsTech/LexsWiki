# **Наследяване по закон. Кръг на наследниците. Ред за наследяване. Основни правила за наследяване по закон.** 
## **Наследяване по закон – кръг и ред на законните наследници.**
Един от най-важните въпроси. Кръгът на наследниците по закон са всички лица, намиращи се в семейноправна връзка с наследодателя, които по принцип биха могли да наследяват. Някои от тях имат безусловно, а други условно право на наследяване. Кръгът обхваща:

Всички роднини по права линия;

По съребрена линия до 6 степен;

Преживелият съпруг;

До 1992 г. кръгът беше доста по-тесен при съребрената линия – братя и сестри и техните деца/внуци, т.е. макс. до 4 степен. Законът нарежда наследниците в 4 реда, като всеки наследник от предходен ред изключва всички наследници от последващите редове. Когато в рамките на един ред има наследниците от различна степен по правило по-близките по степен изключват по далечните, но от това правило има изключения.
### Ред, ако има наследници от този ред, всички останали отпадат. Той включва:
Децата на наследодателя (всички лица, чиито произход спрямо наследодателя е установен по някои от предвидените в СК начини, такива са и осиновените и при двата типа осиновяване. Доведените и заварените деца, т.е. децата на двамата съпрузи от различни бракове, наследяват съответно само своя родител, но не и неговия последващ съпруга.

По право на заместване всички останали низходящи (внуци, правнуци, без ограничение на степените). Те са по-далечни по-степен от децата. Чл. 10 ни казва, че те ще наследяват: ако децата са починали преди наследодателя или са недостойни (ал. 1). Само при тези хипотези внуците/правнуците ще заместят децата, т.е. техните родоначалници.

Ред включва родителите на наследодателя, ако нямаме роднини от I.ред чл. 6 „Когато починалият не е оставил деца или други низходящи, наследяват по равно родителите или оня от тях, който е жив“. Родителите трябва да бъдат установени по съответния от СК начин; включително и осиновителите и при двата типа осиновяване, макар при непълното осиновяване смъртта да го прекратява. Ако родителите, или единият от тях, са известни и живи, наследяват.

Ред включва:

Останалите възходящи роднини (от втора и по-горна степен) – дядо, прадядо и т.н.(чл. 7). Братята и сестрите на наследодателя. По право на заместване, ако те са починали или са недостойни – според закона само от своите деца или внуци (чл. 10, ал. 2). При тълкуване се стига до друг извод. С измененията на чл. 8, ал. 4 ЗН и [чл. 9, ал. 2 ЗН](apis://NORM|4023|8|8|) (ДВ, бр. 60 и 90 от 1992 г.) кръгът на наследниците по права линия на братята и сестрите, предвиден в [чл. 10, ал. 2 ЗН](apis://NORM|4023|8|10|) се разширява като те се наследяват от своите низходящи без ограничение на степените. (ТР 1/98г.).

Ред включва останалите роднини по съребрена линия от трета до шеста степен, включително. Чл. 8, ал. 4 „Когато починалият не е оставил възходящи от втора и по-горна степен, братя и сестри или техни низходящи, наследяват роднините по съребрена линия до шеста степен включително. По-близкият по степен и низходящият на по-близък по степен изключват по-далечния по степен“. Текстът на чл. 8, ал. 4 ЗН е в сила от 28.07.1992 г. и е приложим само за наследства, открити след тази дата, а не и за наследства, които са били открити преди това. Законът не допуска сънаследяване при този ред.

По особен е случаят при наследниците от четвърти кръг – там по-близкият по степен изключва по-далечния. Най-близо е чичо/леля. Напр. чичото е трета степен и ще изключи всички останали от по-далечни степени (напр. сестрата на баба ти, която е четвърта степен). Но ако чичото/лелята от трета степен е починал неговите низходящи (братовчеди) са от четвърта степен и сестрата на баба ти, която е от четвърта степен. В този случай братовчед ти ще изключи по-далечния роднина – бабата от четвърта степен, дори и братовчед ти да е починал и да наследява неговото дете, което се пада вече пета степен. е, че този низходящ е призован да наследи пряко, на собствено основание, като наследник в новия четвърти ред.

В приложното поле на тази разпоредба попадат случаите, в които между по-далечен по степен роднина и низходящ на по-близък по степен роднина не би могло да има конкуренция, защото възходящият на последния е от по-близка по степен родство. Ако възходящият и другият роднина са били от еднаква степен на родство, правилото е неприложимо и низходящият на роднина от III степен на родство, не би могъл да изключи друг роднина от III степен, защото и неговият възходящ не би могъл да го изключи, тъй като не е бил по-близък по степен (т.е. братовчед ти не може да изключи, ако имаш друга леля/чичо).

Всички съребрени роднини, произхождащи от по-близък спрямо наследодателя възходящ изместват по-далечния спрямо възходящия им, дори и този възходящ да е починал.

Преживелият съпруг не попада в нито един от редовете. Той сънаследява с първи, втори и трети ред. Съпругът не сънаследява, а изключва четвърти ред. Т.е. за да се стигне до 4 ред не трябва да има нито един наследник от първите три реда (няма роднина по права линия), нито преживял съпруг.
## **Наследодател. Наследник. Способност за наследяване. Недостойнство за наследяване.**
Наследодател – починалите лица или обявените за починали по установения в закона ред, чието имущество преминава по реда на наследяване към други лича, се наричат наследодатели. Всяко физическо лице може да бъде наследодател. Юридическо лице не може да бъде наследодател. Завещател е наследодател, който е оставил завещание. За да може да остави завещание – той трябва да има съответната дееспособност, изискуема в закона.

Наследник е всяко лице, което по силата на наследственото правоприемство придобива съвкупност от права и задължения. (разлика със заветника, който не е наследник, а придобива определени само имуществени права по силата на завет).

Наследници могат да бъдат всички познати правни субекти на ГП: физически лица; юридически лица; държава.

Характеристика:  Физическите лица наследяват по закон и по завещание. Юридическите лица са годен наследник само по завещание. За да може едно юридическо лице да придобие наследство, съществува изискване то да съществува към момента на смъртта на наследодателя, да не е прекратено, може да е учредено към момента на откриване на наследството. Изключение в това отношение са фондациите чиято правна уредба се намира в ЗЮЛНЦ. Фондация може да бъде учредена и въз основа на завещание. Към момента на смъртта, фондацията все още не е учредена – тя ще бъде учредена на базата на завещанието. Държавата/общината може да наследява: - по закон придобива безстопанствени имущества (спорно е дали са безстопанствени вж. въпрос 45) - няма наследници или наследниците са се отказали от наследството, били са недостойни, наследството се получава от държавата; - по завещание.

Способност за наследяване – извежда се от чл. 2 ЗН чрез тълкуване по аргумент на противното: „Не може да наследява този, който не е заченат при откриването на наследството и който е роден неспособен да живее.”. Може да наследява всяко физическо лице, което е живо към момента на смъртта на наследодателя. От това основно правило има и изключение. Право да наследява има и лице, което е заченато към момента на смъртта, но още не е родено, т.е. – годен правен субект все още няма, но законът защитава правата на заченатия. Заченатият ще може да наследи /ще придобие качеството „наследник”/ само ако се роди жив, да е поел въздух, да е показал първи признаци на живот; и жизнеспособен, да има всички необходими органи и жизнени функции за извънутробно съществуване.

Въпросът дали  детето е жизнеспособно се поставя, ако детето умре скоро след раждането. Чл. 2, ал. 2 ЗН постановява оборима презумпция, че който е роден жив, се смята за жизнеспособен до доказване на противното. Всяко заинтересовано лице би могло по съдебен ред и чрез съответната медицинска експертиза да установи нежизнеспособност. Ако това се докаже ще имаме следната ситуация – едно дете се е родило живо, живяло е кратко време, след което се установява, че то не е било жизнеспособно, т.е. – не е било правен субект. То няма да може да наследява. За да има правен субект – той трябва да е жив и жизнеспособен. Хипотези:

детето е родено живо и жизнеспособно – наследява;

мъртвородено дете – субект не възниква – няма кой да наследи;

ражда се живо дете, умира впоследствие, доказва се нежизнеспособност – няма наследник;

ражда се живо дете, умира малко след това, но не се установява нежизнеспособност /починало е поради външни причини/ – то е станало наследник, в неговото наследство се е включило правото на наследяване и то ще премине към неговите наследници чрез наследствена трансмисия (чл. 57 ЗН).

Недостойнство за наследяване (чл. 3 и 4 ЗН). Едно ФЛ или въобще не може да стане наследник или изгубва правото си на наследяване. Недостойнството за наследяване е неблагоприятна последица от извършено противоправно действие от страна на наследника.

Основанията са изчерпателно изброени в чл. 3:

„който умишлено е убил или се е опитал да убие наследодателя, неговия съпруг или негово дете, както и съучастникът в тия престъпления, освен ако деянието е извършено при обстоятелства, които изключват наказуемостта, или ако е амнистирано;“. Трябва да има влязла в сила присъда. Лицето, което е лишило умишлено от живот другиго, е недостойно да наследява имуществото на последния нито непосредствено като негов наследник, нито посредствено след смъртта на някой наследник на убития.

който е набедил наследодателя в престъпление, наказуемо с лишаване от свобода или с по-тежко наказание, освен ако набедяването се преследва с тъжба на пострадалия и такава не е била подадена; Трябва да има влязла в сила присъда. Тук различното с б. а е, че престъплението трябва да е извършено само спрямо наследодателя. Набедяването вече се преследва не по тъжба на пострадалия и следователно разпоредбата на чл. 3, б. „б" ЗН в тази си част следва да се счита отменена (чл. 286 НК).

който е склонил или възпрепятствувал наследодателя чрез насилие или измама да направи, да измени или отмени завещанието или който е унищожил, скрил или поправил негово завещание или съзнателно си е служил с неистинско завещание. Тук законодателят урежда две основни форми – въздействие пряко върху завещателя, така че той да бъде склонен, като за да е налице тази хипотеза упражнилият въздействие трябва да е в кръга на наследниците; или въздействие спрямо вече изразената воля (унищожаване , скриване, подправка, а служи си с неистинско завещание означава, че друг го е подправил).

Други неправомерни поведения не водят до недостойнство. Недостойнството по чл. 3 ЗН настъпва със самия факт на извършване на посочените в текста деяния. Не е необходимо прогасляване от определен орган. Но този факт трябва да бъде установен по съдебен ред от съда по делото, във връзка с наказателната отговорност на наследника (влязла в сила присъда), или по гражданското дело, във връзка с уреждане на правоотношенията между наследниците. По б. „в“ може да възникне спор дали е въздействано – наследникът, за когото се твърди, че е недостоен може да го оспорва по с.ред. 

За недостойнството е от значение момента, в който е извършено деянието. Ако е приживе на наследодателя, потенциалният наследник губи възможността си да стане такъв. Няма да придобие право на наследяване. Ако е след смъртта (не всички хипотези могат след смъртта, но напр. опит/убийство на близки; унищожаване, скриване и др.) наследникът е придобил право на наследяване, но ще го изгуби. Считаме, че не го е придобил, т.е. ако е получил наследство то ще е при начална липса на основание. Решението на съда, с което се констатира недостойнството, има обратно действие и по отношение на третите лица, които са придобили права от недостойния наследник. Констатиране на недостойнството може да се иска не само от сънаследниците, но и от всяко друго лице, което има интерес да бъде отстранен недостойният от наследяване. Няма значение кога и как деянието е установено, то ще е произвело действие и наследникът ще е станал недостоен.

Чл. 4 допуска опрощаване на недостойнството, ако то е настъпило приживе. Има два вида опрощаване:

Изрично, което може да бъде направено: 1. Чрез самостоятелно изявление, в писмена форма с нотариална заверено съдържание; 2. В завещанието (Прощавам на Илия, че се опита да ме убие, карайки ме да прибирам с ...). И двата вида изявления заличават последиците от недостойнството, т.е. недостойният има право на наследяване;

Мълчаливо опрощаване (ал. 2). Наследодателят завещава нещо на недостойния без да казва изрично, че му прощава, знаейки за недостойнството и за неговата причина. Тук имаме частично опрощаване, защото недостойният не става все едно никога не е бил такъв. Той ще получи само изрично определеното в завещанието на наследодателя.

Завещанието, направено при не знание за недостойнството на лицето, не произвежда никакво действие. В този случай недостойният не може да получи и това, което му е завещано.

Недостойнството е санцкионна последица за лично неправомерно поведение и е лична, т.е. не може да се разпростре върху низходящите, ако е налице хипотеза на заместване по чл. 10.
## **Размер на наследствените дялове.**
Размерът на наследствените дялове при няколко наследници от един и същи ред по правило е по равно.

По равно ще наследяват в първи ред, когато наследодателят има няколко деца, или няколко внука (чл. 5, ал. 1). Когато имаме наследяване по право на заместване – наследяването е по коляно, те заместват своя починал/недостоен възходящ. Т.е. при две деца едното живо – получава ½, другото е починало и неговите наследници, ако са двама по – ¼, ако са трима по 1/6 и т.н.

Втори ред наследяват по равно (чл. 6). Ако единият от тях е починал или е недостоен, цялото наследство се получава от този, който е жив. 

Трети ред – братята и сестрите помежду си наследяват по равно (чл. 8, ал. 1), възходящите от втора степен (баба/дядо) наследяват по равно помежду си и възходящите от по-горна степен също наследяват по равно помежду си. Възходящият от по-близка степен изключва възходящия от по-далечна (прадядо).

Когато наследодателят има преживели и братя/сестри, и възходящи от втора или по-горна степен – братята/сестрите получават 2/3 от наследството, а възходящите. Т.е. ако наследодателят остави един брат той ще получи 4/6 и двама възходящи баба и дядо ще получат по 1/6 всеки. Др. пример братята Е и Д получават 2/3 от наследството, а възходящите А, Б и В - 1/3, или всеки един от последните - по 1/9.

В трети ред е единственото неравноправие, което законодателят допуска в зависимост от това дали братята/сестрите произхождат от общ родоначалник или не – чл. 8, ал. 3 „В случаите на предходните алинеи еднокръвни и едноутробни братя и сестри получават половината от това, което получават родните братя и сестри“. Пълнокръвните трябва да получат два пъти повече от непълнокръвните. Ако имаш един пълнокръвен (2х) получава 2/3 и един непълнокръвен – 1/3.

При осиновяването – при пълното=брат/сестра, получава като пълнокръвен; а при непълното – нямаме правна връзка между тях.

Четвърти ред наследява по равно.
## **Наследственоправно положение на съпруга.**
Преживелият съпруг е наследник по закон, но той не влиза в редовете на роднините - наследници по закон, а наследява заедно с този ред наследници, който е призован към наследяване. Трябва да съществува брак между съпрузите, за да може в случай на смърт, другият да наследява.

Чл. 9, ал. 1 „Съпругът наследява част, равна на частта на всяко дете“, когато съпругът наследява с наследници от първи ред (най-често с децата). Съпругът наследява равен на дела на всяко дете – ако имаме едно дете по ½, ако имаме две – по 1/3. Със смъртта на единия съпружеската общност се прекратява. ½ става собственост на живия съпруг, а другата ½ отива в наследството. ½ на живия съпруг не е нещо, което той получава като наследство. Това не е наследствен дял. От ½ на починалия съпругът, другият получава дял равен на дела на всяко дете. Пример – недвижим имот, който е бил СИО по време на брака. Със смъртта на единия съпруг СИО се прекратява. ½ се получава на собствено основание, а другата част влиза в наследството и съпругът ще има 1/3 от тази част при две деца, т.е. 3/6 от СИО; и 1/6 от наследството.

Когато бракът бъде прекратен поради развод, бившите съпрузи престават да бъдат законни наследници един на друг. При смърт на наследодателя, ако е имало висящо бракоразводно дело и искът за развод не е бил окончателно разрешен, наследниците на ищеца, които имат правен интерес да отстранят преживелия съпруг от наследяване, могат да продължат делото, за да установят основателността на иска. В този случай, ако искът бъде уважен, наследствените права на преживелия съпруг се прекратяват.

Правото да продължат иска (чл. 52 СК) имат призованите наследници. При това положение наследниците от четвъртия ред не могат да продължат производството по делото за развод, защото когато има преживял съпруг, тези наследници не могат да бъдат призовани.

Когато съпругът наследява с наследници от втори или трети ред (ал. 2 на чл. 9 „Когато съпругът наследява заедно с възходящи или с братя и сестри, или с техни низходящи, той получава половината от наследството, ако то се е открило преди навършването на десет години от сключването на брака, а в противен случай получава 2/3 от наследството. А когато съпругът наследява заедно с възходящи и с братя и сестри или с техни низходящи, той получава една трета от наследството в първия случай и половината във втория“). Делът на съпруга зависи от това с кого точно наследява и от продължителността на брака – дали е до 10 г. или над 10 г. Ако съпругът наследява с родителите от втори ред или с останалите възходящи от трети ред, или с братята и сестрите от трети ред, делът му е ½ при брак до 10 г. и 2/3 при брак над 10 г. Ако съпругът наследява с двете части на трети ред (заедно с тях – т.е. има и възходящи от трети ред, и братя и сестри), делът на съпруга е 1/3 до 10г. и ½ при брак над 10г.

Ако няма наследници от първите три реда съпругът получава всичко и не дели с четвърти ред (ал. 3 на чл. 9).
## **Наследяване по право на заместване.**
По-близкият ред наследници изключват останалите редове. Но в един и същи ред често влизат няколко лица от различни степени. В тези случаи наследството се предава на най-близкия по степен роднина и той изключва по-далечните.

Изключението от този принцип е в чл. 10, който урежда право на заместване, което е възможно за низходящите наследници в първи ред и низходящите на братята и сестрите в трети ред. Под право на заместване се разбира правото на наследника да заеме мястото и да встъпи в степента и правата на своя наследодател и да получи частта, която би се паднала на последния, ако той беше жив в момента на откриване на наследството на неговия наследодател или ако беше достоен да наследява.

С други думи, правото на заместване е възможността, децата на един починал или недостоен наследник да го заместят и да получат наследството, което той би получил, ако беше жив и имаше право да наследява. Живите лица могат да бъдат заместени при наследяване, само когато са недостойни (чл. 10, ал. 3 ЗН). Лице, което е живо, но се е отказало от наследството, не може да бъде заместено.

Първи ред наследяват децата на наследодателя, ако обаче наследодателят има две деца и едно от тях е починало преди него (недостойно), то се замества от своите низходящи (деца и т.н. без ограничение в степените). Те ще заемат неговото място. И в случая ако наследодателят има само две деца – преживялото ще получи ½ и низходящите на починалия (колкото и да са те) също ще получат ½. Ако близките по степен низходящи са живи те изключват по-далечните. Обаче по-близкият по степен, едното дете, няма да изключи низходящите на другото дете, което е починало. Т.е. при тази хипотеза имаме сънаследяване между едно дете (първа степен) и напр. внуците (втора степен). Низходящите от втора и по-далечна степен имат същите права като своя възходящ, който е починал или недостоен, или се е отказал. И ако починалият низходящ има две деца – те ще получат общо ½, т.е. по ¼ от наследството. Низходящите от втора и следваща степен имат самостоятелно право на наследяване спрямо наследодателя и не е необходимо да са приели наследството на техния възходящ от първа линия, т.е. детето на наследодателя (чл. 10, ал. 4). Правото на наследяване е по силата на закона.

Така е и в трети ред за братята и сестрите – те могат да бъдат заместени от своите низходящи, но имаме ограничение в степените – само техните деца и внуци (чл. 10, ал. 2). Т.е. спрямо наследодателя те са трета (деца) или четвърта степен (внук). До 1992 кръгът на наследниците стигаше до тук. Чл. 10, ал. 2 е адекватен към кръга наследници до 1992 г., тъй като стига само до 4 степен, а IV ред – до 6 степен. В подкрепа на становището че чл. 10, ал. 2 е орязан спрямо новата уредба е и чл. 9, ал. 2, който използва изразът „низходящи“ на братята/сестрите, а не деца и внуци. По тълкувателен път стигаме до извода, че следва в трети ред по заместване да влязат по-широк кръг низходящи, т.е. и правнуци и т.н.

С TP 1-98-ОСГК ВКС също взема отношение по измененията във връзка с наследяването по право на заместване и приема, че кръгът на наследниците по права линия на братята и сестрите, предвиден в чл. 10, ал. 2 ЗН се разширява, като те се наследяват от своите низходящи без ограничение на степените.

За наследниците от втори и четвърти ред наследяване по право на заместване няма. Текстът на [ чл. 8, ал. 4, изр. 2 ЗН](apis://NORM|4023|8|8|) не допуска наследяване по право на заместване и за съребрените роднини от III до VI степен включително, а създава правила за подреждането на тези роднини в новия четвърти ред съгласно принципа: по-близкият по степен роднина изключва по-далечния по степен с допълнението: и низходящият на по-близък по степен изключва по-далечния по степен роднина

От наследствената трансмисия (чл. 57 ЗН). Разликата се състои в това, че правото на заместване е право на наследника на едно лице, което е умряло преди откриване на наследството или е недостойно да наследява, да встъпва в правата, които това лице е имало, а наследствена трансмисия има, когато призованият да наследява умре след откриване на наследството, но преди да е изявил волята си относно приеманетона наследството. Наследяването по право на заместване е допустимо само за лицата, посочени в чл. 10, ал. 1 и 2 ЗН – низходящите (преживелият съпруг не наследява), а по трансмисия наследяват всички наследници, указани в чл. 5-9 ЗН.
## **Особени правила при наследяването по закон (чл. 12 ЗН и др.).**
Чл. 12 съдържа няколко особени хипотези за наследяване – две хипотези в ал. 1 и една в ал. 2:

Наследяване на обикновена покъщнина (чл. 12, ал. 1 предл. 1 „Наследниците, които са живели заедно с наследодателя и са се грижили за него, получават в наследство обикновената покъщнина...“). Законът предвижда тя да може да бъде получена извън полагащия се дял от наследника, който е живял приживе с наследодателя. Това е едно възнаграждение за това, че той се е грижил за наследодателя.  

Предпоставките са: 1. Да е живял с наследодателя – в едно жилище. 2. Да се е грижил за наследодателя. Има утвърдена СП-ка за грижата, не е нужно наследодателят да е бил болен, или да са създадени особени затруднения за грижещия се. Ако наследникът е давал само издръжка, без да е живял заедно с наследодателя, той не може да получи покъщнината, на основание чл. 12, ал. 1 ЗН. Наследникът, който е живял заедно с наследодателя, но не се е грижил за него, също не може да иска покъщнината на това основание. ВКС приема, че и наследник, който е бил задължен по закон или договор да се грижи за наследодателя, може да претендира за покъщнината. Обикновената покъщнина е това, което се намира в дома, без луксозни вещи, а само обикновеното обзавеждане. Не влизат в тази категория вещите за упражняване на определена професия.

Законът казва наследник, но трябва да се има предвид призован наследник (напр. сестрата е живяла с наследодателя, но той има деца и те изключват трети ред и сестрата няма да бъде наследник и няма как да получи обикновената покъщнина). Правото по чл. 12 се получава като добавка към наследството и тази добавка може да се получи само на лице, което е призовано да наследява. Съдилищата приемат, че това право принадлежи само на наследника, който е призован към наследяване, и то независимо дали по закон, или по завещание. Покъщнината може да бъде получена от наследника, само ако той е приел наследството. Ако няма лице, което да отговаря на предпоставките – покъщнина се наследява по общия ред.

Право да се получи земеделския инвентар (чл. 12, ал. 1, предл. 2 „...а ако се занимават със земеделие и не са съответно възнаградени по друг начин - и земеделския инвентар на наследодателя“.

Същите предпоставки като по-горе + още две: 3. Наследодателят да е бил земеделец и наследникът да е земеделец; 4. Наследникът да не е възнаграден по друг начин (напр. да му завещател нещо). Ако отговаря на всички четири условия, наследникът получава земеделския инвентар.

Наследник, който приживе е спомогнал да се увеличи наследственото имущество – останалите наследници, а и той, ще получат повече (чл. 12, ал. 2 „Сънаследници, които приживе на наследодателя са спомогнали да се увеличи наследството, могат, ако те не са били възнаградени по друг начин, да искат при делбата да се пресметне това увеличение в тяхна полза; увеличението може да се даде в имот или в пари“). Този наследник има право на компенсация за това увеличение. Приносът може да се състои и в изплащане на задължения на наследодателя. Даването в заем на наследодателя на суми обаче не обуславя претенция на сънаследника – заемодател по чл. 12, ал. 2 ЗН, дори заетите суми да са вложени в придобиване на наследствен имот. Договорното отношение по чл. 240 ЗЗД изключва приноса.

В основата на това право е забраната за неоснователно обогатяване, т.е. изключва се приложението на чл. 59 ЗЗД.

Предпоставки: 1. Приживе е спомогнал за увеличаване на наследството (напр. построил е един етаж отгоре на къщата; да е разработил една земя; да е подобрил имота; да е погасил дълг на наследодателя) – наследството имущество се е увеличило, а наследникът е обеднял. 2. Да не е възнаграден по друг начин.

Увеличението по чл. 12, ал. 2 ЗН, извършено приживе на наследодателя, не трябва да се смесва с подобрението, извършено след откриване на наследството. В последния случай правата на сънаследника, който е извършил подобренията, се уреждат не по чл. 12, ал. 2 ЗН, а съобразно правилата за водене на чужда работа без пълномощие и неоснователно обогатяване.

Какво може да иска наследника – вложеното или сегашната стойност – СП-ка казва, че има право на увеличената стойност. Това увеличение може да се иска при делбата, доброволна или съдебна. Искът за делба и въобще право на делба не се упражнява в рамките на определен срок, т.е. делба може да не се извърши. Този иск може да се предяви и отделно, преди, а дори и след като е извършена делба. От момента на делбата започва да тече 5г. давност за упражняване на правото по чл. 12, ал. 2 (ПП ВКС 7-73, 314-93-I).

Претенцията по чл. 12, ал. 2 ЗН може да бъде предявена и от наследниците от четвъртия ред. Това право се реализира във втората фаза на делбата и принадлежи само на призованите и приели наследството наследници. Затова и „четвъртият ред наследници имат допълнително право на „привилегирована ликвидация" на своя принос и могат да го предявят в делото за делба.

ВКС приема, че искът по чл. 12, ал. 2 ЗН може да бъде предявен не само от този наследник, който приживе на наследодателя е спомогнал да се увеличи наследството, а и от неговите наследници, ако прекият наследник е починал. Важното е, той да не е възнаграден по друг начин. При това, вземането по чл. 12. ал. 2 ЗН не само се наследява, но може да бъде предмет и на сделка между живи. Това означава, че наследникът може да цедира вземането си, защото нито законът изрично забранява прехвърлянето, нито неговото естество го изключва.

Чл. 9а за реституираните имоти „Когато към открито наследство се възстановява собственост върху имоти, одържавени или включени в трудовокооперативни земеделски стопанства или в други образувани въз основа на тях селскостопански организации, наследниците на последващ съпруг не наследяват, ако той е починал преди възстановяване на собствеността и от брака му с наследодателя няма родени или осиновени деца“. Принципното положение за тези имоти съгласно реституционните закони е, че някакъв имот е бил одържавен и отнет от собственика, а с реституционните закони собствеността се възстановява. Ако собственикът е починал – възстановява се на неговите наследници, така както все едно не е бил отнет. Чл. 9а съдържа особеност от това принципно положение. Имотът на „А” е одържавен, след одържавяване, той сключва брак с „Б”. „Последващ брак” се има предвид, че е сключен след одържавяването, т.е. съпругът няма нищо общо с този одържавен имот. „А” умира – „Б” става наследник, и „Б“ също умира и реституираният имот трябва да отиде при неговите наследници. След смъртта на съпругът „Б” имотът се възстановява. Законът изисква да няма деца от брака, ако има деца – имотът се възстановява на тях. Когато няма деца имотът би трябвало да се възстанови на родители, или братя и сестри на „Б” и т.н. Законът иска да обезнаследи роднините на съпруга „Б”. Затова този имот би бил реституиран на други наследници на съпруга „А” – родители, братя/сестри. Имотът ще отиде при роднините на собственика, а не роднините на съпруга, живял по-дълго.

Разпоредбата на чл. 9а ЗН има действие само за имоти, които са индивидуална собственост на наследодателя. В заключение, може да се каже, че разпоредбата на чл. 9а ЗН намира приложение при следните кумулативни предпоставки: а) бракът да е сключен след одържавяването на имотите или включването им в ТКЗС или други селскостопански организации; б) съпругът да е преживял съпруга-собственик; в) от брака да няма деца - родени или осиновени; г) последващият съпруг да е починал преди възстановяването на собствеността.
## **Преминаване на наследственото имущество към държавата и общините.**
Когато няма наследници по закон или по завещание или когато всички наследници се откажат от наследството (чл. 52 ЗН) или загубят правото да го приемат (чл. 51 ЗН), наследственото имущество преминава в полза на държавата (чл. 11 ЗН). Съгласно чл. 53 ЗН, при отказ от наследство делът на отказалия се от наследството, когато има други наследници, уголемява дела на последните. Само когато няма такива наследници или всички наследници са се отказали от наследството или са загубили правото да приемат наследството, последното преминава в полза на държавата (чл. 11 ЗН). Получаването на наследственото имущество от държавата става по силата на закона. Когато при откриване на наследството няма наследници или те се откажат, респ. изгубят правото да го приемат, то преминава в полза на държавата, която не може да се откаже от него. Придобитото от държавата наследствено имущество става държавна собственост. Съгласно чл. 61, ал. 2 ЗН, държавата приема наследственото имущество винаги по опис, т.е. не носи отговорност за наследствените дългове в размер, по-голям от полученото имущество.

Движимите вещи, жилищата, ателиетата и гаражите, както и урегулираните поземлени имоти, предназначени предимно за жилищно строителство стават собственост на общината, на чиято територия те се намират.


