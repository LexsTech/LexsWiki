# **Неоснователно обогатяване. Понятие и видове фактически състави. Понятието „основание" при неоснователното обогатяване. Връщане на даденото без основание, при отпаднало и несъществуващо основание. Правни последици от неоснователното обогатяване.**
## **Характеристика. Понятие за основанието.**
Правната уредба се намира в чл. 55-59 ЗЗД. Само от ММ: Терминът е многозначен: 1. Принцип за недопустимост на неоснователното обогатяване – може да се изведен от чл. 59 уредбата на имуществените отношения между равнопоставени от нормите на частното право изисква всяко разместване на блага, придобиване на права или поемане на задължения да е правно оправдано, в съответствие с правния ред. При нарушаване на принципа възниква задължение за възстановяване на предишното положение и премахване на неправомерно създадено състояние. Проявление на принципа представляват и редица специални правила (поправяне на грешката в пресмятане чл. 28, ал. 2; чл. 210; правата на владелеца по чл. 72 и 74 ЗС; правото за определяне по-голям дял на съпруга, който има по-голям принос чл. 29, ал. 3 СК; правото на наследник да иска в имот или в пари увеличението на наследството, за което е допринесъл чл. 12, ал. 2 и др.) 2. Правният институт неоснователно обогатяване е система от норми, уреждащи определена група отношения. В тесен смисъл са правилата в чл. 55-59, които се характеризират с а. Наличието на едно общо правило по чл. 59; б. Три специални състава, уредени в чл. 55 (без основание, неосъществено, отпаднало основание); в. Три специални хипотези на получено без основание (чл. 55-58) (Конов чл. 55-58 ЗЗД уреждат: 1) фактическия състав, който поражда  претенцията на връщането за даденото без основание, респ. при отпаднало и неосъществено основание, както и 2) специални правила, относно съдържанието на иска за връщане в някои особени хипотези (чл. 57 и чл. 58). В широк смисъл се включват всички правила, основани на общия принцип. По отношение на тях общите правила на ЗЗД намират субсидиарно приложение. 3. Като фактически състав – извъндоговорен източник на ОО-я (т.е. възниква по силата на ФС, установен в закона, който не включва като съществен елемент нечие волеизявление, а се свързва с един неправомерен резултат). Уредени са различни ФС и не може да се говори за единен, но за всички е характерно отсъствието на субективен елемент – вина.

Целта на уредбата на неоснователното обогатяване се състои в следното: има случаи, когато от формалноправна гл. т. едно придобиване е законно. Придобилият има легитимация да получи правата на нещото, което е било у него (Напр. плащането по една унищожаема сделка). В тези случаи придобиването, станалото имуществено разместване е допустимо от правото. Но това придобиване, въпреки формалната си правомерност и допустимост, е недопустимо от гл. т. на други правни принципи и правила. Следователно, макар самото придобиване да е правомерно, то трябва да бъде върнато на този, който го е дал. Правилата на неоснователното обогатяване имат за цел да уредят условията, фактическия състав, при който може да се иска изравняване на едно неоснователно обогатяване, както и предмета на претенцията на полученото без основание. Защото, ако не подлежи на връщане ще се получи неоснователно обогатяване. При неоснователното обогатяване нямаме правонарушение с оглед придобиването, но е нежелано състоянието, което следва след придобиването и за това правото създава средството, с което това придобиване ще бъде иззето отново.

Под заглавието „Неоснователно обогатяване” в ЗЗД са уредени или два различни института или ако той е един, то със сигурност две групи претенции – кондикциите (исковете за връщане на даденото без основание, при отпаднало или неосъществено основание, т.е по чл. 55-58) и субсидиарния иск по чл. 59. Строго погледнато, искът за неоснователно обогатяване е този по чл. 59 „(1) Вън от горните случаи, всеки, който се е обогатил без основание за сметка на другиго, дължи да му върне онова, с което се е обогатил, до размера на обедняването (2) Това право възниква, когато няма друг иск, с който обеднелият може да се защити“. Останалите искове (кондикциите чл. 55, ал. 1 „Който е получил нещо без основание или с оглед на неосъществено или отпаднало основание, е длъжен да го върне“ и чл. 56 „Който поради грешка е изпълнил чуждо задължение, може да иска връщане от кредитора, освен ако последният се е лишил добросъвестно от документа или от обезпечението на задължението. В последния случай този, който е изпълнил задължението, встъпва в правата на кредитора“) са претенциите за връщане на даденото без основание, при отпаднало или неосъществено основание.

Разликата между кондикциите и иска по чл. 59 е в различните хипотезите на тези претенции и различно съдържанието на тези претенции (различни са нещата, които можем да искаме с чл. 55 и чл. 56 респ. с чл. 59) – в единия случай се иска това, което е дадено, а в другия случай се търси едно икономическо изравняване – да се върне основа, с което се е обогатил до размера на обедняването (не чрез даване, а по някакъв друг начин – напр. собственикът на земята е и собственика на постройките, но ако аз съм ги направил той неоснователно се е обогатил).

Отграничения от другите извъндоговорни източници:

От деликта – ФС са различни. Неоснователното обогатяване не поражда отговорност, а задължение за възстановяване на предишното състояние. Разликата е, че при неоснователното обогатяване придобиването е разрешено, но запазването е неоснователно. Неоснователното обогатяване, за разлика от деликта не е неправомерен ЮФ.

От воденото на чужда работа без възлагане – няма намерение да се обслужи чужд интерес.

Понятие за основание в областта на неоснователното обогатяване. Съществен елемент на фактическия състав, както на кондикциите, така и на иска по чл. 59, е липсата на основание. Има няколко възгледа кога сме изправени пред липса на основание:

Кожухаров смята, че основанието в областта на неоснователното обогатяване е същото нещо, което е основанието в областта на договорите. Казано иначе, каузата, по смисъла на чл. 26, ал. 2 (дето ако я няма договора е нищожен) е равна на основанието при чл. 55, а може би и по чл.59.

Според акад. Василев, основанието е различно от каузата и под основание в областта на неоснователното обогатяване разбираме съществуването на валидно правоотношение между лицето, което се е обогатило, и това, което обеднява, което оправдава престацията, разместването на имуществените блага.

Според Ч. Големинов, основанието в областта на неоснователното обогатяване е юридически факт , от който възниква или се погасяват права и задължения. Той приема, че основанието е равно на титулус (юридически факт, създаващ правоотношение), не на кауза. ММ подкрепя тази теория – основанието като ЮФ е причина за обогатяване в различните му разновидности: както за придобиване на права или погасяване на задължения, така и за фактическото получаване на определено благо, предмет на ПО. 

Конов е склонен да подкрепи теорията на Л. Василев. Тя е и най-общата от трите теории. Освен това, тя еднакво добре обяснява липсата на основание като елемент от фактическия състав, пораждащ както кондикциите, така и в областта на субсидиарния иск за неоснователно обогатяване. Съществуването на задължението като част от валидното правоотношение, ще обясни защо ние плащаме нещо и не можем да си го искаме обратно, а липсата на това задължение ще бъде липса на основание за плащането, за престацията и ще можем да кондицираме тази престация. В областта на иска по чл. 59, наличието на валидно правоотношение ще обясни защо разместването, което се е получило е окончателно и няма нужда да бъде изравнявано за в бъдеще със субсидиарния иск за неоснователно обогатяване.

Тезата на Кожухаров е класическото обяснение на липсата на основание в областта на кондикциите. Тази теза излиза от теорията за договорния характер на изпълнението (т.е. че изпълнението е сделка, теория, която ние отхвърлихме при разглеждането на изпълнението). Всяко плащане предполага задължение и за това всяко плащане се прави с оглед погасяването на това задължение (solvendi causa). Като няма задължение, плащането е направено без тъкмо тази solvendi causa и схванато като сделка е недействително, поради липса на основание. Тази идея ще се окаже безпредметна в областта на субсидиарния иск по чл. 59. Т.е. тезата на Кожухаров не е така „малоумна“, но останалите го критикуват, защото той отрича даването като сделка.

Тезата на Големинов е неточна, защото ЮФ може да се осъществи, но ПО-е да няма (ЮФ е дефектен или ПО е прекратено). Тутулусът не е достатъчен, разменянето е търпимо, но е нетърпимо запазването (чл. 92 ЗС „Собственикът на земята е собственик и на постройките и насажденията върху нея, освен ако е установено друго“ няма ПО-е).
## **Връщане на даденото без основание, при отпаднало и неосъществено основание.**
Това всъщност са кондикционните претенции, уредени в чл. 55-58, при които има пряка предметна престация - дадено. Правната уредба се съдържа в чл. 55-58 ЗЗД. Тези четири текста уреждат две групи неща: 1) фактическия състав, който поражда  претенцията на връщането за даденото без основание, респ. при отпаднало и неосъществено основание, както и 2) специални правила, относно съдържанието на иска за връщане в някои особени хипотези (чл. 57 и чл. 58).

Схематично могат да бъдат представен така: чл. 55 и чл.56  уреждат фактическите състави на претенцията за връщане на даденото без основание. Чл. 57 урежда съдържанието на връщането, ако е дадена конкретна вещ, а чл. 58 съдържанието на кондикцията ако  акципиентът е недееспособен. 

Чл. 55 гласи следното „(1) Който е получил нещо без основание или с оглед на неосъществено или отпаднало основание, е длъжен да го върне. (2) Не може да иска връщане онзи, който съзнателно е изпълнил един свой нравствен дълг”. Това, което се връща е полученото, а неоснователното обогатяване в по-общия план е полученото чрез пряка престация между солвента (ММ солвенса) и акципиента (акципиенса). Предмет на получаване може да бъде всяко имуществено благо „нещо“ – на практика това са пари, вещи и ЦК на преносител. ЗЗД урежда три хипотези, при които липсва основание (с оглед момента на възникване на задължението):

Дадено без основание (ППВС 1/79 г.) ще е налице, когато към момента на плащането, към момента на престацията между солвента и акципиента не съществува валидно правоотношение, което да оправдае плащането. Това може да стане в редица хипотези:

Основанието изобщо не е възникнало (напр. нищожен договор – специално правило на чл. 34 „Когато договорът бъде признат за нищожен или бъде унищожен, всяка от страните трябва да върне на другата страна всичко, което е получила от нея“). Смисълът на чл. 34 се е загубил, защото той казва същото. Преди е имало значение, защото е уреждало конкуренцията между конфискация и кондикция.

Основанието е отпаднало към момента на даването/получаването на облагата, независимо дали с обратна сила или занапред (унищожена сделка, развален двустранен договор).

Платено е втори път (напр. от солидарен длъжник е платил целия дълг).

ММ урежда още хипотези – изобщо не е съществувало задължението (грешка – дадено е нещо друго); изпълнено е повече от дължимото (дължи се връщане на разликата на даденото без основание).

Неосъществено основание – това са случаите, в които се прави престация с оглед бъдещо задължение (антиципирано изпълнение на бъдещо задължение), което се очаква да се появи. Например, изпълнил съм нещо в преддоговорния период, бъдеща продукция, авансово плащане, на половината цена, предаване на владението по предварителен договор и т.н., но договор не се сключва. ППВС 1/79 г. дава са пример и при невъзможност за изпълнение (чл. 89 ЗЗД) – но тогава договорът се разваля по право и това разбиране е грешно. Неосъществено основание има при хипотезите, при които развалянето, условието, унищожаването нямат обратна сила – напр. наем предплатил съм за 1 г., но на 6 месец се разваля – имаме неосъществено основание.

Отпаднало основание – към момента на плащането между солвента и акципиента е съществувало задължение, което се погасява чрез това плащане, т.е. имало е основание и валидно правоотношение, но в един по-късен момент това правоотношение е отпаднало с обратна сила. Развалянето на договора, когато има обратно действие води до това, че плащането на едната страна е осъществено при отпаднало основание и тя може да иска даденото по чл. 55. Обратна сила има и унищожаването, отмяната на дарение, при сбъдването на прекратително условие и др.

Необходимо е да се направи разлика между отпаднало основание и липсващо основание (без основание). Ако основанието е отпаднало преди плащането, плащането ще бъде направено без основание.    При отпаднало основание към момента на плащането е съществувало основанието, но то после е отпаднало с обрата сила. Меродавен е моментът на даване.

Предмет на връщане е всички получено (възстановяване на предишното положение) – в натура, а ако е невъзможно – неговата равностойност. Изискуемостта зависи от хипотезата: 1. При начална липса – от момента на получаването, настъпването на имущественото разместване; 2. При отпаднало основание – от момента на отпадането; 3. При несъществуващо основание – от момента, в който е станало сигурно, че основанието няма да се осъществи. Длъжникът (акципиента) изпада в забава след покана.

В чл. 55 е дадено едно изключение – кондикцията е изключена, макар даването от солвента на акципиента да е направено без правно основание, когато това даване представлява съзнателно изпълнение на нравствен дълг. Изключен е само чл. 55 и то само в хипотезата на дадено без основание. Нравственият дълг е пример за естествено задължение. Естествени са неисковите задължения, тези които не могат да бъдат изпълнени по принудителен път – погасените по давност задължения, задълженията погасени при приключване на производство по несъстоятелност,  както и задълженията, които никога не са имали иск. За да е изключена кондикция трябва да има изпълнен нравствен дълг (да няма правно задължение за това), който съзнателно е изпълнен като такъв. Нап. когато без правно задължение и правим нещо, като смятаме, че така е добре да се постъпи без да проявяваме щедрост (плащане на чужда глоба в гр. транспорт). Смята се, че родителите са нравствено задължени да подпомагат децата си, дори и когато вече не им се дължи издръжка. Като естествени задължение се разглеждат и задълженията, за които е изтекла погасителната давност. Те не са дадено без основание, напротив основанието е източникът на това задължение. По стария ЗЗД липсата на кондикция в тази хипотеза е била подчертана с нормата на чл. „Чл. 142, ал.2  Повръщането не се допуска за естествените задължения, които доброволно са заплатени. “  Днес това е заложено в „Чл. 118. Ако длъжникът изпълни задължението си след изтичането на давността, той няма право да иска обратно платеното, макар и в момента на плащането да не е знаел, че давността е изтекла.“

И правилото на чл. 75, ал. 2 „Длъжникът се освобождава, ако добросъвестно е изпълнил задължението си към лице, което въз основа на недвусмислени обстоятелства, се явява овластено да получи изпълнението. Истинският кредитор има право на иск срещу лицето, което е получило изпълнението. Изпълнението към недееспособен кредитор освобождава длъжника, ако то е отишло в полза на кредитора“ изключва приложението на чл. 55. Става въпрос за плащане на привиден кредитор, който се е обогатил за сметка на действителния кредитор.

Връщане на даденото, поради грешка е описано в чл. 56 ЗЗД „Който поради грешка е изпълнил чуждо задължение, може да иска връщане от кредитора, освен ако последният се е лишил добросъвестно от документа или от обезпечението на задължението. В последния случай този, който е изпълнил задължението, встъпва в правата на кредитора”. 

Разликата между чл. 55 и чл. 56 е, че по чл. 55 нито солвента е длъжник на акципиента, нито акципиента е кредитор на солвента. В хипотезата по чл. 56 солвента не е длъжник, не дължи въобще, но акципиента е кредитор, само че не на солвента, а на друго лице. Солвента, поради грешка смята, че той е длъжник, поради грешка изпълнява едно чуждо задължение, мислейки го за свое. От тази гледна точка, хипотезата на чл. 56 е различна и се изключва от ситуацията, описана в чл. 73 (изпълнение на задължението от ТЛ-це „Задължението може да бъде изпълнено от трето лице дори против волята на кредитора, освен ако той има интерес то да бъде изпълнено лично от длъжника“ и чл. 74 ЗЗД (суброгацията „Този, който е изпълнил едно чуждо задължение, като е имал правен интерес да стори това, встъпва в правата на кредитора“). Полученото от кредитора е дадено без основание от солвента, защото той не е длъжник, не е имал интереси, нито е бил обвързан. Той не е дал с намерение да изпълни чуждо задължение, а свое несъществуващо задължение. Тази грешка предполага съзнанието, че дълга е ваш.

В този случай плащането е недължимо с оглед солвента, но е дължимо, с оглед правата на акципиента. При това, солвента има кондикция – да иска от акципиента да му върне това, което е платил, поради грешка, вместо оригиналния длъжник. След като солвентът е престирал законът предвижда две алтернативно дадени предпоставки – кредиторът добросъвестно (без да знае, че солвентът е изпълнил поради грешка):

Да се разпореди с документа (например, да върне или да скъса разписката)

Да съобщи на лицата, дали обезпечения (освободил е поръчителите, върнал е заложената вещ, заличил е ипотеката), че вземането, обезпечено с техните обезпечения, е погасено и следователно те вече не дължат.

В този случай закона казва, че солвента встъпва в правата на акципиента по отношение на оригиналния длъжник. Суброгация ли е това? Може би да, макар че това ще бъде всъщност суброгация в липсващите обезпечения, но заедно с това ще бъде частно правоприемство в иска на удоволетворения кредитор. И тази суброгация е необходима, защото при подобно разпореждане няма как да формулираме друга претенция за солвента, с която той да се защити. Между солвента и оригиналния длъжник няма някакво правоотношение.

Връщане на неоснователно получена вещ по чл. 57 „Ако се дължи връщане на определена вещ, получателят дължи плодовете от момента на поканването. Ако подлежащата на връщане вещ погине след поканата или ако получателят я е отчуждил или изразходвал, след като е узнал, че я държи без основание, той дължи действителната й стойност или получената цена за нея, когато последната е по-висока. Но ако вещта е погинала или ако получателят я е отчуждил или изразходвал преди поканата, той дължи само онова, от което се е възползувал, с изключение на плодовете”. Този иск е облигационен.

Акад. Василев смята, че чл. 57 е излишен и не само това, ами смята, че той е мълчаливо отменен от чл. 108 ЗС (ревандикационния иск). Ч. Големинов пък критикува тази теза.

Истината е, че чл. 57 е необходим, защото той не урежда иска за връщане с оглед неговото основание и въобще не е конкуренция на чл. 108 ЗС. Чл. 57 не ни отговаря на въпроса може ли да се кондицира вещ, която е дадена без основание. На този въпрос всъщност ни отговаря чл. 55. Чл. 57 урежда не фактическия състав на кондикцията (на иска), а съдържанието на претенцията какво трябва да се върне. С искът по чл. 55 (без основание) във връзка с чл. 57 вещта може да се иска от мен доколкото е у мен, но не може да се иска с иска по чл. 55 от трето лице, което е придобило вещта.

Чл. 73 ЗС обаче урежда подобна хипотеза. Той урежда връщането на вещта от владелец на собственика и решава въпроса за плодовете, за подобренията, в зависимост от това дали владелеца е добросъвестен или не. Чл. 73 ЗС урежда отношенията между собственик и владелец на вещта. Тя урежда допълнителните претенции, свързани с ревандикационния иск. Искът по чл. 55 във връзка с чл. 57 урежда претенциите между солвента и акципиента, а те са различни от тези между собственик и владелец, дори всъщност собственика и солвента да са едно и също лице. Казано иначе, кондикцията е нещото, което урежда отношенията между страните по една действителна сделка, по правоотношението, когато нещо е дадено без основание, а в отношенията си с оглед продажбата, дори тя да е нищожна или унищожаема, солвента и акципиента си остават продавач и купувач съответно, поради липсата на основание – солвент и акципиент. Те не се превръщат във вещните отношения между собственик и владелец, дори солвента да е собственик на вещта, както е например в случая на продажбата. Това ясно се вижда и от уредбата на отговорността за евикция. Това, което дължи купувачът и продавачът в случай на евентуална евикция и връщането на вещта от купувача на продавача, който може би не е собственик на вещта, защото точно за това се е стигнало до евикцията, се урежда със чл. 189, не с ревандикационен иск. Вън от хипотезата на евикция, същото нещо ще се уреди по чл. 55 във връзка с чл. 57 и евентуално по чл. 59, ако има някакви допълнителни изравнявания, но не и с иска по чл. 108. 

В повечето европейски страни спорът за приложението на чл.57 и/или чл.73 ЗС ще се уреди по принципа за примат на обилгационната ликвидация пред вещната. Според този принцип, този, който има кондикция, е длъжен да се ползва от нея, а не от ревандикацията.  Практически кондикцията е и по удобна, по нея не се доказват качества като собствени. Освен това нейното предназначение е да действа спрямо акципиента, а ревандикацията действа спрямо всички. 

Съгласно чл. 57 се дължи връщане на вещта в натура, заедно с плодовете от момента на покана. Тази разпоредба урежда особени хипотези за невъзможност за връщане в натура:

Ако вещта е погинала, отчуждена или изразходвана преди покана за връщането й (или преди узнаването, че е получена без основание) – акципиента дължи само онова, от което се е възползвал, без плодовете.

Ако вещта е погинала след поканата – дължи се действителната стойност. Рискът се носи от собственика при случайно събитие, но тъй като след поканата длъжникът изпада в забава – рискъте преминава върху него).

Ако вещта е отчуждена или изразходвана след като акципиентът е узнал, че я държи без основание – дължи действителната стойност или получената цена, ако е по-висока.

Връщане на полученото от недееспособен чл. 58 „Когато се дължи връщане от недееспособен, от него може да се иска само това, което е отишло в негова полза”. То също урежда не основанието на кондикцията, а съдържанието на претенцията за връщане, съдържанието на задължението на недееспособния акципиент. Когато акципиентът е бил недееспособен (всички форми на недееспособност), законът ограничава обема на задължението му до размера на това, което е отишло в негова полза. ММ Има различни становища кога трябва да е налице недееспособност: 1. Към момента на получаване, въпреки че законът казва към момента на връщане. 2. Между получаването и даването ако е бил недееспособен е основание за по-снизходително отношение към длъжника.

Законът за съжаление не урежда какво става ако без основание е престирана една парична сума, а не вещ и какво става ако е изпълнено едно задължение да се направи нещо, едно задължение за facere. Според Конов тези легално не решени въпрос, трябва да се решават така:

При парична сума – Акципиента  ще дължи лихви от деня на поканата, ще бъде поставен в забава за връщане на дадената парична сума от момента на поканата. Нямаме основание да приложим някакъв друг принцип – чл. 57 „дължи връщане на определена вещ, се дължат плодовете от поканата“, а и по чл. 57 биха се връщали доколкото са събрани, а лихвите се дължат независимо от това, дали сме получили приход от тази сума или не. Така че акципиентът изпада в забава едва след като солвента го покани, т.е от тогава дължи лихви.

При задължение за facerе -  Кондикцията е изключена по отношение на престацията facere. Но тъй като е изключена кондикцията, в ситуацията, в която нямаме друго право, с което да се защитим, изравняването ще стане по правилото на иска по чл. 59. Тогава ще трябва да изчислим с какво е обеднял този, дето е извършил едно действие, което се е оказало недължимо извършено.

Днешното право формално не познава възражение срещу претенцията за връщане. Ако и двете страни могат да бъдат упрекнати в това, че са действали неправомерно и неморално при сключването на една недействителна сделка, се конфискува от двете. Ако обаче, едната страна е действала при извинителна причина, тогава нейната престация се връща, а другата се кондицира. Неморалността на една престация може да се разглежда главно в хипотезата, когато самия договор е недействителен като неморален (чл. 26, ал. 1 – противоречие с добрите нрави пр. сексуална услуга).
## **Неоснователно обогатяване по чл. 59 ЗЗД.**
Чл. 59 гласи следното „(1) Вън от горните случаи, всеки, който се е обогатил без основание за сметка на другиго, дължи да му върне онова, с което се е обогатил, до размера на обедняването. (2) Това право възниква, когато няма друг иск, с който обеднелият може да се защити”. Искът по чл. 59 е субсидиарен. Заедно с това обаче, той изразява най-общо принципа на неоснователното обогатяване и като принцип, като най-обща правна норма, той се дерогира от всички специални основания за изравняване на едно неоснователно обогатяване.

Съгласно ал. 2 чл. 59 се прилага, когато няма друга претенция, когато няма друго материалноправно основание за претенция за поправяне на положението, което се е създало.

От приложното поле на чл. 59 ще трябва да се извадят исковете по чл. 55-56, правилата по 72-74 ЗС, чл. 127, ал. 2 ЗЗД, чл. 155, ал.2 ЗЗД, чл. 54 ЗЗД, чл. 245 ЗЗД, чл. 254 ЗЗД, чл. 285 ЗЗД, чл. 364 ЗЗД, 12, ал. 2 ЗН и други. Всички тези правила уреждат специални хипотези на неоснователно обогатяване.

Разлика от кондикциите. При кондикциите имаме пряка престация, а при иска по чл. 59 имаме някакъв друг усложнен механизъм – освен ситуацията на извършване на действие, нямаме пряка престация между солвента и акципиента, а нещата са се случили по-усложнено. Връзката не е необходимо да е пряка при чл. 59.

Общи предпоставките на иска са три:

Обедняване на кредитора – намаляване на имуществото. Може да стане чрез намаляване на актива, чрез извършване на разходи.

Останалите две форми са спорни:

Пропускането да се увеличи активът е доста деликатно. Вярно е, че пропуснатите ползи са част от обезщетението за неизпълнение, респ. за деликт, те са част от съдържанието на гражданската отговорност. Искът по чл. 59 обаче, не представлява гражданска отговорност, тук нямаме обезщетение в истинския смисъл на думата. Но има текстове, които като че ли уреждат подобна хипотеза – чл. 12 ЗН. Категорично е обаче, че ако сме изправени пред договор, по силата на който срещу заплащане аз съм направил нещо, но после този договор се оказва пр. нищожен, унищожен, така че аз да нямам иск за изпълнение на задължението за заплащане на хонорара, то понеже нямам и кондикция как да си върна даденото действие, ще мога да търся изравнение с чл. 59

Увеличаване на пасива. Тази форма е силно спорна с оглед правилото на чл. 59. В повечето случаи, релевантно е не увеличаването на пасива, а ефективното намаляване на актива, чрез погасяване на този пасив. Казано иначе, това че аз съм задължен към някого за нещо, докато не съм изпълнил, имуществото ми не е релевантно намалено, само от това, че съм обременен от едно задължение – релевантно е плащането, а не обременяването със задължение. Все пак, има хипотези, в които това обедняване ще се окаже релевантно. Например, когато възникването на пасива окончателно освобождава акципиента от едно негово задължение, както е при новацията; или ако възникването на пасива ни пречи на нашата придобивна дейност – например, да получи кредит и т.н.

Има в крайна сметка и един конкретен пример, в който възникналия пасив е релевантен, правилата за гестията – да обезщети гестора, личните задължения, които той е поел, както и да му възстанови направените разноски. Това може да се интерпретира по два различни начина: след като е уредено при гестията, това е изключение от общия принцип, т.е. a contrario – при гестията може, а в другите случаи не може. Но като си дадем сметка за произхода на иска по чл. 59 като обобщение на всички конкретни хипотези, но по-правилно би било неприлагането по аргумента от противното, а и в други случаи, без да има гестия, но ако ни се струват достатъчно релевантни, да може се иска неоснователно обогатяване и за увеличаване на пасива.

Обогатяване на длъжника – има три релевантни форми:

Увеличаване на актива на обогатилия се, на условно наречения акципиент.

Намаляване на пасива на акципиента.

Спестяване на разходи (запазване на актива).

Обогатяването обаче, трябва да бъде имуществено и релевантно. Спорове възникват при разходите – тези разходи, които струват тази облага и той спестява всъщност не са спестени, защото той нямаше да ги плати, нямаше да ги направи. Той просто никога не би си го позволил и нямаме имуществено обогатяване чрез спестени разходи, а изпитването на едно удоволствие вследствие ползването на тази облага. ММ при спестяването на разходи може и да не е имуществено, а чрез ползване на вещи, предотвратяване на вреди и др.

Извод: релевантните форми на обогатяване не са аналогични на релевантните форми на обедняване. Релевантно обогатяване са и трите форми – увеличаване на актива, спестяване на разходи, намаляването на актива. Релевантното, във всички случаи, обедняване е намаляването на актива – изразходване на вещи, изразходване на суми пари. Другите две форми – увеличаването на пасива и пропускането на увеличаването на актива, са спорни.

Връзка между тях. Изискването за връзка между обедняването и обогатяването е съобразено в текста с израза „за сметка на другиго”. ММ има две становища за характера на връзката: 1. Причинно-следствена (Кожухаров). Тази теория се дължи до голяма степен на смешението между неоснователното обогатяване и отговорността за деликта (критика не са причина и следствие); 2. Генетична – те настъпва в резултат на едни и същи действия или факти „за сметка“ (Големинов).

`  `Истината обаче, е че релевантната връзка между обогатяването и обедняването при неоснователното обогатяване не е причинна. Това категорично се вижда дори и от факта, че няма отнапред определена последователност на тези две явления. При неоснователното обогатяване нещата стоят различно – в едни случаи е първо едното, в други случаи е първо другото, а понякога те възникват едновременно. 

Каква е тогава – някаква особена, но по-скоро генетична. Всъщност, не можем да кажем, че едното е причина за другото, но и двете са причинени от нещо общо. Казано иначе, връзката не е по права линия генетична, а по съребрена линия - и обедняването и обогатяването имат общ произход. При неоснователното обогатяване по чл. 59 връзката между обогатяването и обедняването не е нужно да е пряка.

Трябва да се посочи, че ВС следва едно ограничено разбиране за субсидиарността на иска по чл. 59, което е неправилно. Според него „няма друг иск, с който да се защити” се отнася до това, че няма друго правно основание между страните по делото, между ищеца и ответника да се получи изравняване на неоснователното обогатяване. Субсидиарността на иска по чл. 59 обаче, не е ограничена до това. Тезата на ВС дава една недопустима широта на ищеца да избере срещу кого да предяви иска – срещу този ответник, който му е удобен. Всъщност, иска по чл. 59 е изключен коректно, и тогава, когато ищеца има претенция и срещу друго някое лице, с което може да си уреди нещата или когато е имал такава претенция, но вече я няма, било защото е погасена по давност, било защото някакви други изисквания, които той е могъл да спази не е спазил. 

Съдържание на задължението за връщане – връща се обогатяването до размера на обедняването, както е казал чл. 59. Т.е. по-малката стойност измежду двете (обогатяването – длъжникът не може да бъде натоварен с повече от това, с което се е увеличило имуществото му; или обедняването – кредиторът не може да иска повече от това, с което е намалено).

В кой момент обаче, трябва да се съобрази обогатяването, за да може да се претендира това обогатяване до размера на обедняването? Известни са две възможности:

Теорията на актуалното обогатяване, на това обогатяване, което съществува у акципиента към момента на предяването на иска. Тази теория е възприета от BGB. У нас, с оглед на кондицирането на вещи, този резултат може да се види в чл. 57, но чл. 57 се отнася до кондикциите, а не до иска по чл.59.

Въпреки това (че можем да видим и сравнителноправно и в кондикциите – чл. 57), Големинов настоява, че на българското право е неприсъщо да възприеме теорията за актуалното обогатяване. Той настоява на историческото обогатяване – щом веднъж съм се обогатил, дори и нищо да не е останало от това, ще може да се иска връщане до размера на чуждото обедняване.

Според Конов, ако недобросъвестно е било унищожено това обогатяване, ще можем да търсим изравняване, може би, с деликтен иск, или може би, просто бихме казали, че никой не може да черпи права от собственото си неморално поведение, но вън от тази хипотеза ще бъде релевантно не историческото, а актуалното обогатяване.

В областта на подобренията, практиката прилага теорията за актуалното обогатяване. Той търси подобренията, които съществуват към момента на завеждането на иска, а не тези подобрения, които ги е имало преди 5 г., но вече ги няма. 

Давност на претенциите за неоснователно обогатяване (кондикциите, чл. 59) – общата 5-годишна давност. Според пост. 1/97 г., в случаите по чл. 55, ал. 1 хипотеза 1 (без основание), както и в хипотезите на чл. 59, давността тече от момента, в който е настъпило имущественото разместване, а в хипотезите на чл. 55 отпаднало основание, респ. неосъществено основание, откак се е разбрало, че няма основание.

Има случаи, в които това да се окаже много несправедливо. Това са всички случаи, в които още не е открита причината за неоснователността или не са открити страните, между които ще трябва да се предяви иска, не са ликвидирани тези отношения, които създават привидността на основанието, въз основа на което е направено имущественото разместване.

Макар правилото, че давност не тече срещу този, който не може да предяви иск, да не е легално потвърдено в българското право в материята на давността, според мен, в тези случаи давността ще започне да тече от откриването на факта, който дава основание да се смята, че е налице неоснователно обогатяване. С оглед недействителността на сделките, чл. 34 може да ни даде опора за това мислене „Когато договорът бъде признат за нищожен или бъде унищожен, всяка от страните трябва да върне на другата страна всичко, което е получила от нея”. Признаването на договора за нищожен е предпоставката да се иска връщане и докато договорът не е признат за нищожен много трудно ще може да се предяви този иск.


