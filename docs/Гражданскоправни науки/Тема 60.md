# **Иск и право на иск. Същност на иска. Видове искове. Характеристика и съдържание на правото на иск. Процесуални предпоставки.**
## **Иск и право на иск.**
Терминът иск сте го срещали в материалноправните закони. Там често с иск се означава нещо, което ГПК не го има предвид. Обозначава се там някакво материално притезателно право. В гражданския процес обаче и начинът, по който използва този термин ГПК, е поразличен. Под иск ще разбираме отправено до съда искане за разрешаване на правен спор със сила на пресъдено нещо - по задължителен за страните начин.  

` `Искът като едно **искане**, което се обективира в исковата молба, се разглежда **двояко**, двустранно. От една страна това **изявление**, което се съдържа в иска, съдържа изявление на ищеца, твърдение на ищеца относно неговите правни отношения с ответника. Това правно твърдение какво може да бъде? Вярно или невярно. Казвам “вали пороен дъжд”, очевидно правя едно невярно твърдение. Тази преценка на иска като изявление прави ли я съда? Преценява я, но в един по-късен етап. Към момента на постановяване на съдебното решение и това дали е вярно или не е от значение за основателността на иска. И, я ми кажете, може ли исковото производство да изпълни своите функции, ако искът е неоснователен? Без никакъв проблем. Исковото производство може спокойно да се развие и да изпълни функциите си дори когато искът е неоснователен. Тогава защита ще получи ответникът.  

` `Освен изявление обаче, искът е и едно **волеизявление**. Той е едно искане. Иска се нещо от съда. Какви са преките последици, към които е насочено предявяването на иск? Иска се от **съда да образува исково производство, разгледа спора и да постанови съдебно решение.** Това е волеизявлението за пораждането на тези последици. Съдът преценява ли искът като волеизявление? Волеизявлението е действително или не. Прави ли съдът такава преценка? Да, още при постъпване на исковата молба. Това е преценка за **допустимост** на исковата молба. Ако искът е недопустим (недействително е волеизявлението) няма да породи правни последици (няма да възникне право или задължение за съда да разгледа делото). Достатъчно е искът да е допустим, за да се развие делото и да изпълни функциите си исковия процес.  

` `Кои са **последствията** от предявяването на иск? На първо място, с предявяването на иска възниква **състояние на висящ процес** (терминът е легален). Какво е висящ процес? По който още не е постановено съдебно решение. Къде се ползва терминът? Чл. 126 ГПК. От този член правим извода, че когато имаме висящ процес, допустимо ли е да се предявяват последващи искове? Не може. Каква е опасността? Да се постановят две противоречащи си съдебни решения по едно и също дело.  

` `Искът, на следващо място, определя **предмета на делото и надлежните страни по него**. Предмет на иска какво е? Едно гражданско право (или правоотношение). В искова молба ищецът трябва да индивидуализира, да очертае това право. Как се индивидуализира едно право като предмет на иска? Като правопораждащ ЮФ, фактически състав, страни по правоотношението, съдържание (конкретните права и задължения). В предмета на делото задължително влиза предмета на иска. Предметът на иска се включва в предмета на делото. В предмета на делото може да се включат и други неща. Ответникът може да предяви насрещен иск - и той ще стане предмет на делото. Може някакви свои права да ги предяви с възражения ответникът. След това ще стигнем до предмет на съдебното решение. Тогава при една законосъобразна дейност на съда, предметът на решението на съда трябва да съвпадне с предмета на делото. Така че предметът на иска е много важен - предопределя предмета на делото и съответно - предмета на решението.  

` `Също така определя и **страните** - може да предяви иска си само срещу някои солидарни длъжници. Също е много важно. И по силата на диспозитивното начало кой може да внесе **промяна** в предмета на иска? **Само ищецът**. Нито съда, нито ответникът може. Искът сочи и още нещо - **вида на търсената защита**. Дали се иска само разрешаване на правен спор със СПН или и нещо друго. И още нещо важно. Самият иск поддържа висящността, живота на процеса. **Ищецът сезира съда**. Както го е сезирал, така може и да го десезира. Процесът може ли да надживее десезирането на иск? Не може. Когато исковете са повече, съобразяваме, че са повече - делото продължава с неоттеглените искове. 

` `**Право на иск**. Право е, а не е самото действие. Едно е да имам право да разваля договора, друго е да го развалям. Правото на иск е централно понятие в гражданскопроцесуалната теория. Поради което и разбира се исторически, а и сравнителноправно, е имало различни теории за правото на иск, с различни обяснения за това право. Какво е това право на иск? Кога се поражда, кому принадлежи и т.н. 

` `Исторически първата теория за иск е материалноправната. Много са различните теории. Най-общо ги обединява това, че според тази теория правото на иск има две съставки - **едната е правото да се предяви иск, а другата - да бъде уважен този иск.** Тоест тук, за да има едно лице право на иск, то искът му трябва да е **основателен**. Това се оказва, че исковият процес е на разположение само на правото лице в спора. Къде са достойнствата и недостатъците на материалноправното разбиране за правото на иск? Същността е на тази теория е, че правото на иск е самото материално право, което обаче придобива особено състояние, когато е нарушено. Генетично свързано е с материалното право. Какви са силните страни? Силната страна на тази теория е, че държи сметка и изтъква връзката между материално право и граждански процес. Гражданският процес съществува само за да даде защита на материалните права. Слаби. Ами има доста слаби страни. На хода на процеса, за да решим дали има исково производство, трябва да решим дали искът е основателен. Но то функцията на самия исков процес е да установим това. Освен това трудно дава определение на отрицателния установителен иск. Как пък е допустим такъв процес, който започва с твърдението на ищеца, че едно право не съществува. Чл. 124 допуска. И на следващо място казахме, че когато имаме правен спор, нужда от защита имат и двете спорещи страни и дори да се развие исково производство по инициатива на неправата страна. Тогава може да се даде защита на страната, която действително е защитавала основателната позиция в правния спор. 

` `Следващата поред исторически възникнала теория е **процесуалната теория** (те са множество пак, казвам глобално; някъде по света я поддържат още, да не го помислите, като казвам “исторически”). Според нея пък правото на иск е едно **процесуално правомощие**, което не е обусловено и въобще няма връзка с предпоставки, които лежат в материалното право. Свежда се до едно субективно публично право, което притежава всеки - нещо близко до правоспособността. Всеки може да иска от съда да се произнесе по молбата му. И това задължение кореспондира като задължение на съда и да се произнесе по тази молба. Дори да се прекрати делото, съдът е отговорил и удовлетворил правото на иск. Следователно се приема, че правото на иск съществува и когато искът е недопустим. Отрицателното е, че се губи връзката въобще между материалното право и процеса като средство за неговата защита. Има много благоприятно. На база на тази теория се прави разделянето между материално право (като обективно право) и граждански процес (нещо различно). 

Какво е пък нашето разбиране? Бихме могли да квалифицираме тази теория като **смесена**. Стреми се да вземе доброто и от двете, като избегне техните недостатъци. Какви са изходните положения, от които тази теория тръгва? Възприемаме от процесуалната теория, че материалното право и гражданските материални субективни права са различни от процесуалните права и процесуалното право. Процесуалните права са проявление на и представлява субективни публични права. **Право на отделния частноправен субект, насочено към държавата.** По отношение на **връзката** между материалните права и процесуалните се взема нещичко и от материалноправната теория. Приема се, че такава връзка има, но тя **не е** **генетична** - процесуалните права не се пораждат от материалните. Ако се пораждаха от материалните, би била генетична, но при нас не е така. Вижда се тази връзка като **функционална връзка**. Взаимодействат помежду си. Функционално се обуславят. Като ролята на процеса е да дава защита на гражданските права. Какво разбираме с оглед на тези изходни позиции? Как се дефинира правото на иск? Като едно **конкретно** право да се наложи образуването на исково производство за разрешаването на конкретен правен спор, с което всяко ли лице разполага? **Само легитимираните лица**, а процесуалната легитимация принадлежи на лицето, което твърди че негово материално право е засегнато в правния спор. Следователно според това разбиране правото на иск принадлежи не само на лицето, което действително е носител на материалното право, а е достатъчно, за да се открие пътя на исковото производство това лице да твърди, че негово материално право е засегнато от правния спор. Тоест исковото производство е ориентирано към защита на конкретно материално право, което ищецът трябва да го очертае в исковата молба. Само че, за да е допустим исковият процес, не е необходимо то задължително съществува. Достатъчно е една от страните да твърди, че то съществува. Тоест тук връзката между конкретното материално право и правото на иск е на ниво твърдение. Това пък вземаме от материалноправната теория.  

` `Самото право на иск, кога се пораждаше то? Когато **възникне правен спор** относно гражданското право преди процеса. Правото на иск е едно **публично субективно право**, насочен към съда и го задължава да реши правния спор. Правото на иск е **двуфазно**. В първата си латентна фаза съществува от момента на пораждането си до момента на предявяването на иска. Изразява се в **правото да предявите иска**. Втората фаза (динамичната) настъпва **след** предявяването на иска. Защо динамична? **ГП е динамичен ФС**. Променя съдържанието си на различните етапи от исковото производство. Накрая има **право да получат решение**, с което да се реши правния спор. Приемаме, че правото на иск е **потестативно по своя характер**. С други думи - с упражняването му от ищеца възниква правозадължение в правната сфера на съда (ако е валидно сезиран) да образува дело, да разгледа спора и да постанови съдебно решение. Потестативно, защото веднага възниква такова задължение за съда. Докога съществува това **право на иск**? **Докато съществува спора**. До влизане в сила на съдебното решение и възникване на СПН. Погасява, защото е удовлетворено, държавата е решила правния спор.  
## **Същност на иска.**
## **Видове искове.**
### Видове искове
Основното деление е с оглед на вида на защитно-санкционните последици на съдебното решение, чието настъпване иска ищецът, предявявайки определен вид иск. Той ще ги получи при уважаване на иска, не и при отхвърляне. Последиците зависят не само от волята на ищеца, но и от редица други обстоятелства, които обуславят волята на ищеца. 
### Установителен иск 
Установителен иск (УИ)- иск, при който искането на ищеца се изчерпва само в това да бъде разрешен правния спор като се установи съществуването или несъществуването на едно право или ПО, по изключение в изрично предвидените от закона случаи предмет на установителен иск може да бъде и отделен факт => защитно-санкционната последица на бъдещото съдебно решение е само „сила на присъдено нещо”.

Правна уредба - чл.124 ал.1, ал.4 и ал.5 ГПК; основно правило - „всеки може да предяви иск, за да установи съществуването или несъществуването на едно ПО или право, когато има интерес от това.” => предмет на УИ е едно право или ПО, по изключение (чл.124 ал.4) самостоятелен предмет на УИ може да бъде и отделен факт. Предмет могат да бъдат всякакви граждански права и ПО, от всички клонове на Гр.Пр. и всякакви като вид, освен потестативните права, защото те се предявяват и упражняват съдебно само с конститутивен иск. Ако все пак се върви по линията на УИ, то трябва да се търси установяване на ПО, от които произтича конститутивното право (напр. правото на развод се упражнява винаги с КИ, но е възможно да се предяви УИ за установяване липсата на брачно ПО между страните и щом няма брачно ПО, няма и право на развод). 

По принцип фактите, които са от значение за гражданските права на страните, се установяват и когато предмет на иска е право или ПО, но те се установяват в своята съвкупност от всички факти, които са релевантни за това спорно материално ПО. Те се установяват обаче несамостоятелно, а в своята съвкупност, по отношение на тях сила на присъдено нещо не се формира, те имат преюдициално значение за правото. По правило фактите не подлежат на самостоятелно установяване, те се установяват във връзка с правата, за които тези факти са от значение по повод защитата на правата. 

По изкл. относно някои факти законодателят приема, че тяхното установяване има по-голямо значение за страните - напр. исковете за установяване и оспорване на произход. Законът изрично регламентира този вид искове за факти като самостоятелни, т.е. тези факти могат да бъдат самостоятелни предмети на отделни искове само в изрично предвидените от закона случаи. 

**Видове УИ:** 

с оглед предмета - УИ за право, ПО и УИ за факти. 

положителни и отрицателни УИ 

Положителен - когато се иска установяване съществуването на право или ПО, респ. на факт (напр. установяване право на собственост).

Отрицателен - с него се иска да се установи несъществуването на определено право, ПО, респ. факт (напр. че ответникът не е собственик на даден недвижим имот, оспорване на бащинство)

Инцидентен УИ - чл.212 ГПК - особеното е, че се предявява в рамките на друго висящо производство. Трябва да има преди това образувано дело по някакъв друг предмет и в определени срокове всяка от главните страни може да предяви такъв инцидентен УИ, чийто предмет е преюдициално, обуславящо за спорното право или ПО. Изрично е закрепено изискването за наличие на интерес - допустим е такъв инцидентен УИ, когато това преюдициално право, ПО се оспорва. Този инцидентен УИ е форма за последващо обективно съединяване на искове, за последващо предявяване на допълнителен иск в рамките на едно висящо производство. 

Кога изобщо е налице интерес от предявяването на установителен иск? - в чл.124 изрично е закрепено изискването да има интерес. Най-общият отговор е, когато е налице правен спор, когато се оспорва правото, респ. ПО. Искове за права, които не са спорни, няма особен интерес от тяхното предявяване. Как се доказва наличието на този интерес, че правото е спорно? - обикновено няма нужда от доказване, защото обикновено ответникът оспорва претендираното право от ищеца в самото производство, т.е. съдебно го оспорва. При отрицателните УИ ищецът предявява иска, т.е. той самия оспорва правото на ответника. Ако ответникът не оспорва в процеса, налице ли е интерес? - ако го оспорва извънпроцесуално, с поведението си, очевидно е налице интерес. Ако не го е оспорвал и извънпроцесуално, а напротив признава иска? - и в този случай ще се постанови решение, това е едно особено решение при признание на иска, като в случая ще се приложи едно особено правило относно понасянето на съдебните разноски - чл.78 ал.2 ГПК: (2) Ако ответникът с поведението си не е дал повод за завеждане на делото и ако признае иска, разноските се възлагат върху ищеца. По общите правила разноските се понасят от страната, срещу която е постановено решението. При признание на иска съдът би следвало да присъди разноските, които е направил ответникът в тежест на ищеца (ищецът си понася неговите разноски, но заплаща и тези, които е направил ответникът). Чл.78 ал.2 се прилага, само когато ответникът процесуално признава иска и извънпроцесуално не е дал повод за предявяването на иска. 

Традиционно се приема, че УИ е субсидиарна форма на защита спрямо осъдителния и конститутивния иск, защото последиците на решението при предявен УИ са само „сила на пресъдено нещо”, докато при ОИ и КИ решението има освен „сила на пресъдено нещо” и нещо повече, т.е. дават по-голям обем защита. Това има следното значение: ако ищецът може да предяви ОИ или КИ, то той няма интерес да предяви УИ, защото ОИ и КИ могат да му дадат същото и повече. Тук голямата дилема е между ОИ и УИ, защото притезателните права могат да бъдат предмет и на двата вида иск, докато потестативните права винаги се упражняват с КИ.  

Кога едно притезателно право ще има интерес да бъде предявено с УИ и кога с ОИ? и Може ли да бъде предявен УИ, когато може да бъде предявен ОИ? - по тези въпроси има ТР 8/2012г. на ВКС (свързано е предимно със защита на вещните права). В т.2 на решението ВКС приема, че може да се предяви УИ, че има налице правен интерес от предявяването на УИ за собственост и други вещни права и когато ищецът разполага с възможността да предяви ОИ за същото право. Цолова: в тази т.2 обаче са посочени изключително случаи, в които ищецът реално няма възможност да предяви ОИ, т.е. няма налице тази конкуренция; както и Сталев смята: не трябва да се абсолютизира това правило, че ако може ОИ, то не следва да се допуска УИ, а би следвало интереса да се изследва самостоятелно във всеки случай. (напр. при връщане на дадено при нищожен договор, ищецът може и да подаде ОИ да иска връщане, но може и УИ, с който иска установяване на нищожността на договора). Цолова: в ТР не се излиза от общото правило, а ВКС съвсем правилно обръща внимание на съдилищата, че е възможно, когато лицето разполага с осъдителен иск, ако счита, че може да получи ефикасна защита на правото си чрез УИ, тогава може да предяви УИ и той би бил допустим; следователно, ако не може да получи ефикасна защита на правото си, Цолова счита, че УИ би бил недопустим (напр. при съсобственици, когато единият съсобственик владее частта на другия, този с накърненото право може да предяви ревандикационен иск, но той би получил ефикасна защита и с УИ, защото по този начин ще му се признае правото на съсобственост, правото да получава част от плодовете, да участва в управлението на вещта и т.н.) Пример  кога не е допустимо предявяване на УИ при положение, че ищецът може да предяви и ОИ: когато невладеещ собственик иска да си владее вещта - ако от исковата молба е видно, че ищецът иска да си върне владението, тогава не би бил допустим УИ, защото той за да си го върне владението, ще трябва да предяви следващ ревандикационен иск. 

Кога е допустим УИ относно притезателни права? - когато ищецът разполага с друго изпълнително основание - заповед за изпълнение, поради което ищецът предявява УИ по чл.422 ГПК, а не ОИ. Това е в заповедното производство, където кредиторът може да се снабди с друго изпълнително основание, по този начин се пристъпва директно към изпълнително производство; по реда на заповедното производство се издава заповед за изпълнение, която е изпълнително основание съгл. чл.404 ГПК, т.е. е документ, въз основа на който титулярът може да се снабди с изпълнителен лист и да образува изпълнително производство. В рамките на това заповедно производство длъжникът може да предяви възражение срещу вземането на кредитора. В този случай кредиторът следва да предяви иск, за да установи своето вземане, което е оспорено от длъжника - предявява се УИ по чл.422. Този иск е установителен, защото ищецът вече разполага с друго изпълнително основание, не му трябва осъдително решение. Цолова: даже в случая ОИ е недопустим, защото има опасност едно и също вземане да бъде изпълнено два пъти. Ако се изпусне срокът за предявяване на УИ, заповедта се обезсилва и един ОИ вече би бил допустим. 

Кога е допустимо да се предяви отрицателен УИ? - ТР 8/2012г. на ВКС, отново във връзка със защитата правото на собственост и други вещни права. Това е иск, с който ищецът предявява едно чуждо право - на ответника, и твърди, че това право не съществува. Две противоречиви становища в практиката:  

Според първото разбиране се счита, че чл.124 ал.1 трябва да се чете във връзка с чл.26 ал.2 - „Освен в предвидените от закон случаи никой не може да предявява от свое име чужди права пред съд.” Според това становище при отрицателния УИ няма отклонение от това правило, свързва се с процесуалната легитимация. Ищецът предявява едно чуждо право - това на ответника, затова отрицателният УИ е допустим само в изрично предвидените от закона случаи - напр. чл.440 ГПК, чл.464 ГПК;  

Другото разбиране - чл.124 ал.1 в частта „всеки, който има интерес” е отклонение от чл.26 ал.2 и по изключения УИ могат да бъдат предявени и относно чужди права и ПО, когато ищецът има интерес от това - не е необходимо ищецът да е свързан с това да бъде задължено лице по ПО, той може да има друго свое право, което да се окаже засегнато от правото на ответника, поради което има интерес да предяви отрицателен УИ, за да защити своето право, но то не става предмет на делото, а само обосновава интереса му да предяви отрицателен УИ; според това разбиране се търси интерес и когато едно право на ищеца е засегнато и не може да бъде упражнено, поради твърдяно от ответника друго право, ищецът би имал интерес да предяви отрицателен УИ. 

В ТР 8/2012г. се възприе второто становище, че отрицателният УИ е допустим не само в хипотезите, в които той изрично е предвиден в закона, а и когато интересът на ищеца ще бъде защитен, като се установи несъществуването на правото на ответника. Цолова: споделя това разбиране. Друго в ТР 8/2012г.: прие се, че с отрицателен УИ може да се брани и владелец - това е доста спорно в практиката, защото в чистата хипотеза на владение нямаме конкуренция на права, трябва правото да е нарушено, за да има интерес. 

Друго в ТР 8/2012г.: (според Цолова е неприемливо) когато имаме конкуренция на права, т.е. ищецът основава интереса си на това, че той е титуляр на друго вещно право, което предявява с отрицателен УИ - типичен пример е хипотезата, при която ищецът твърди, че е собственик и той владее вещта - в този случай се приема, че той има право да предяви отрицателен УИ срещу друго лице, което заявява същите конкуриращи права върху неговия имот. Тук ищецът отрича правото на собственост на ответника и то става предмет на делото. Това право на ищеца всъщност го легитимира и обосновава интереса му да предяви отрицателен УИ, защото всъщност претенцията на ответника засяга правото на собственост на ищеца. ВКС прие, че това право основава интереса на ищеца от предявяването на такъв УИ и ищецът трябва да го докаже. Ако правото на ищеца не бъде доказано, делото ще бъде прекратено, защото се счита, че ищецът няма интерес от предявяването на такъв УИ.  Но според ТР владелецът може да предяви отрицателен УИ, но владелецът не доказва право, а факт => много е по-лесно е да се позовеш на владението си и да го докажеш отколкото да доказваш право на собственост. 

Може ли при предявен отрицателен УИ за притезателно право, ответникът (титулярът на притезателното право) - напр. собственика, да предяви насрещен положителен УИ? - не може, защото няма интерес, а и има забрана в чл.126 ГПК - имаме иск за един и същ предмет между едни и същи страни. Цолова: той би следвало да подаде ОИ срещу владелеца, а не УИ, защото трябва да си вземе владението. 

Искове за факти - чл.124 ал.4 in fine по изключение самостоятелен предмет на УИ могат да бъдат отделни факти, но само в изрично предвидени от закона случаи. Кога най-общо е налице интерес от предявяването на такъв иск? -  когато съответният факт, за който законът е допуснал, че може да бъде самостоятелен предмет на иск, е от значение за граждански права/ПО на страните. Найпопулярните и често използвани искове за факти: искове за дирене и оспорване на произход (предмет е произход, т.е. биологичната връзка между две лица - това е факт); иск за установяване на трудов стаж по съдебен ред (тук стажът е факт); в някои хипотези законът предвижда и някои нарушения да бъдат установявани с искове за факти, т.е. тук нарушението е факт (напр. в Закона за защита от дискриминация е предвидено да се предяви иск за установяване на такова деяние, което представлява дискриминация). 

В чл.124 ал.4 и ал.5 са регламентирани два иска, които имат за предмет факти: 1/ по ал.4 - иск за установяване истинността или неистинността на един документ - това са факти (по чл.193 истинността на даден документ може да бъде оспорена и инцидентно в рамките на висящо производство). ТР 5/2012г. на ВКС: при инцидентно оспорване, ако се пропусне преклузивния срок, може ли да се предяви самостоятелен иск по чл.124 и в рамките на отделно производство да се реши този въпрос, като първото дело се спира? - преди е било така, но сега такъв иск по чл.124 ал.4 би бил недопустим, след като е пропуснат преклузивния срок за оспорване на истинността на документа в рамките на висящото производство. Цолова: още не го възприема, но явно такава ще е практиката - приема се, че вътрешно-процесуалните преклузии имат извънпроцесуален ефект. Ако все пак бъде заведено такова дело, то първото дело не се спира, и решението на второто дело няма да бъде зачетено. чл.303 ал.1 т.2 - Може ли да се обоснове интерес за предявяване на иск по чл.124 ал.4 с възможността да се иска отмяна на това решение, което съдът е постановил въз основа на такъв документ, който по-късно с такова решение по чл.124 ал.4 е приет за неистински? - напр. ищецът предявява положителен УИ за собственост срещу ответника, който е получил имота със завещание, пропуснал е срока за оспорване на истинността на завещанието, ще може ли той да заведе иск по чл.124 ал.1 (ясно е, че няма да може да го използва по висящото производство), за да иска отмяна след това на влязло в сила решение по чл.303 ал.1 т.2? - ТР 5/2012г. на ВКС: прие се, че не може да се иска отмяна и въобще не може да се предяви иск по чл.124 ал.4 като се обосновава интереса с възможността да се иска отмяна по чл.303 т.2, защото се е приело, че по чл.303 т.2 отмяна може да се иска само ако неистинността на документа е резултат на престъпление, поради което не е достатъчно решение по чл.124 ал.4, защото там се установява въобще неистинност на документ, а не такава вследствие на престъпление. Прие се, че за да се иска отмяна по чл.303 ал.2 трябва да има влязла в сила присъда, която да установява престъпление във връзка с този документ, или решение по чл.124 ал.5. По чл.124 ал.5 се предявява един установителен иск - по изключение гражд. съд може да установи едно престъпно обстоятелство, което е от значение за гражд. ПО между страните; няма пречка да се предяви иск и за установяване и на неистинност на документа по чл.124 ал.5, когато тази неистинност е резултат на престъпление. Кога е допустим иск по ал.5? - когато наказателното преследване не може да се развие, поради някоя от причините и основанията, посочени в ал.5. Тези пречки за развитие на нак. производство са условия за допустимост на този иск за факт по ал.5. Ако не са налице, искът е недопустим. 

Кои лица трябва да участват като страни в тези искове? - когато имаме иск по чл.124 ал.4 за установяване неистинност на документ в делото трябва като ответници да участват всички лица, срещу които ще се позоваваме на неистинността на документа в някакви наши бъдещи дела, защото „силата на пресъдено нещо” е относителна, действа само по отношение на страните по делото. Т.е. това решение не може да се противопоставя на лица, които не са участвали в делото. Същото важи и за ал.5 - легитимиран да участва като ответник е  лицето, за което се твърди, че е извършило престъпното обстоятелство, което ще се установява; като ответници следва да бъдат конституирани и лицата, които носят имуществена отговорност за вредите от това престъпление, за да може после да им се противопостави решението. Ако е починал извършителят на престъпното обстоятелство, ще се конституират неговите наследници - това е най-честият случай на предявяване на иск по ал.5, защото реално няма субект, срещу който да се развива нак. производство.  

В останалите случаи няма някакви особености за процесуалната легитимация при предявяването на УИ. По правило при положителния УИ ищец е лицето, което твърди, че е носител на правото, което е предмет на иска; ответник ще е лицето, в чиято правна сфера оказва въздействие това право - т.е. ограничени са му някакви правни възможности. При отрицателния УИ ответник е лицето, което претендира правото, носителя на отричаното от ищеца право, титуляра на правото. 
### Осъдителен иск 
Осъдителен иск (ОИ) - иск, който ищецът предявява, за да осъди ответника да извърши нещо или да се въздържа от извършването на нещо, да изпълни някаква престация най-общо казано. На предно място в петитума на ИМ излиза осъждането на ответника - това е една заповед към ответника за определено поведение. Макар и мълчаливо в него се съдържа и искането да бъде установено съществуването на едно притезателно право, което е насочено към съответната престация, поведение на ответника. Защитно-санкционните последици на решението при такъв иск са: „сила на пресъдено нещо”, с която да се установи съществуването на едно притезателно право, и „изпълнителна сила” на решението - дава възможност да се пристъпи към принудително удовлетворяване в случай, че ответникът не изпълни доброволно. Съдебното решение не е пряко изпълнително основание, т.е. ищецът не може пряко въз основа на съд. решение да се обърне към съдия изпълнител с молба за образуване на изпълнително производство. То е непряко изпълнително основание, т.е. въз основа на влязло в сила осъдително съдебно решение, кредиторът може да се снабди с изпълнителен лист и чак след това да пристъпи към принудително изпълнително производство. С решението ищецът получава едно изпълнително основание по смисъла на чл.404 ГПК. 

Предмет на ОИ са само притезателни права. За да е налице интерес от предявяването на ОИ, правото трябва да се твърди като неудовлетворено. Възможно е ответникът, който е длъжник в материалното ПО, да не оспорва, че дължи, просто не изпълнява или защото не иска, или защото не може - в този случай пак е налице интерес за кредитора от предявяването на ОИ, дори да не оспорва ответникът, достатъчно е да не изпълнява. Не е налице интерес от предявяването на ОИ в случаите, когато има заповед за изпълнение и подадено възражение. Ако има спор за вземането, ще се предяви УИ, но не и ОИ, защото се създава опасност два пъти да се изпълни едно и също вземане. 

Трябва да се твърди, че вземането освен неудовлетворено е и изискуемо => в основанието на ИМ влизат и тези факти, които обуславят изискуемостта на вземането, те също трябва да се посочат и докажат. Какво става ако вземането не е изискуемо? - такъв преждевременно предявен ОИ е неоснователен, но е допустим, защото изискуемостта е въпрос по същество. Ако такъв преждевременно предявен ОИ бъде отхвърлен, това не е пречка впоследствие, когато настъпи изискуемостта на вземането, да се предяви пак ОИ за същото вземане, но вече при новите факти, обуславящи неговата изискуемост.  

Едно изключение - чл.124 ал.2 ГПК - в определени случаи се допуска да бъде предявен и уважен ОИ относно още неизискуемо вземане - това важи при периодични вземания, дори тяхната изискуемост да настъпва след постановяване на решението. Вземанията трябва да са периодични, първото вземане поне трябва да е станало изискуемо и да е неудовлетворено. Такъв иск е допустим само относно вземания, чиято изискуемост възниква единствено в резултат на изтичането на срок, на време, изискуемостта не е поставена в зависимост от изпълнение на насрещно задължение на ищеца. Ако изискуемостта зависи от изпълнението на насрещно задължение на ищеца, то такъв иск не може да бъде предявен по този ред. Напр. ако работодател не плати една заплата, работник/служител не може да го осъди да му плаща до пенсия, защото работник/служител трябва да престира труд срещу възнаграждението, което получава. Типичен иск по чл.124 ал.2 са исковете за издръжка на малолетно дете. Има и други случаи, в които също се предявява такъв иск, при които вземането не само, че не е изискуемо, но то дори не е възникнало при предявяването на иска, но се очаква то да възникне и да стане изискуемо - това са случаи на съединяване на ОИ с някакъв друг иск, обикновено конститутивен, чието уважаване би породило вземането и би го направило изискуемо - напр. иск за разваляне на покупко-продажба на недвижим имот, съединен с иск за връщане на платената цена. 

Чл.235 ал.3 - ако е предявен преждевременен ОИ, но изискуемостта настъпи по време на процеса, съдът трябва да съобрази тези нововъзникнали релевантни факти. 

Чл.124 ал.1 - „всеки може да предяви иск, за да възстанови правото си, когато то е нарушено” - активно легитимиран е лицето, което твърди, че е титуляр на изискуемо неудовлетворено притезателно право; ответник е лицето, за което се твърди, че е длъжник. В изрично предвидени от закона случаи е възможно ОИ да бъде предявен и от процесуален субституент - напр. иск по 134 ЗЗД.  

ОИ се разглеждат много по-често в практиката отколкото УИ. Може да се премине от УИ към ОИ и обратното - чл.214 ал.1 изр. трето - ако междувременно настъпи изискуемостта. 
### Конститутивен иск
Конститутивен иск (КИ) - този иск, с който ищецът предявява едно свое потестативно право, което може да бъде упражнено само съдебно, като иска от съда да постанови правната промяна, към която е насочено това потестативно право. Сравнено с другите искове КИ има най-тясно приложно поле, което личи от уредбата на закона по отношение на КИ, която се съдържа в чл.124 ал.3 ГПК - такъв иск е допустим само в предвидените от закона случаи. Обхватът е най-тесен, защото с този иск се упражняват само потестативни права (равнопоставените частноправни субекти разполагат с възможност да предизвикат промени в чужда правна сфера само в предвидените от закона случаи); допустим предмет на КИ са не всички потестативни права, а само тези, които подлежат на упражняване само по съдебен ред - изключени са тези потестативни права, които могат да бъдат упражнени извънсъдебно, защото при тях липсва интерес от предявяването на КИ и ако такъв иск бъде предявен, то той ще е недопустим, защото лицето може само да си предизвика тази правна промяна. 

Кога е налице интерес от предявяването на КИ? - винаги когато ищецът твърди, че е титуляр на потестативно право, което може да упражнено само съдебно. Дали има такова потестативно право или не, това е въпрос по същество, така че достатъчно е ищецът да го твърди в ИМ. Промяната, към която е насочено потестативното право в повечето случаи, не винаги обаче, може да бъде постигната, ако е налице съгласие между страните и по друг път, не по исков път (напр. извънсъдебна делба, развод по взаимно съгласие) - тогава няма да има интерес от предявяването на КИ. Исковият път за упражняване на потестативно право ще бъде открит, само ако страните не са съгласни и има спор. 

Активнолегитимирана страна - ищец е лицето, което твърди, че е титуляр на потестативното право. Процесуален субституент може да предяви КИ, само ако упражняването на потестативното право не предполага строго лична преценка (напр. право на развод не може, но например разваляне на договор би могло - напр. кредитор по чл.134 ЗЗД).  

Ответник - КИ се предявява срещу лицето, в чиято правна сфера би настъпила правната промяна, която се иска от ищеца (ако имаме иск за унищожаване на брака от прокурора, ответници ще са двамата съпрузи). 

Конститутивно действие на решението - защитно-санкционните последици на едно решение по КИ са: обикновено в ИМ ищецът иска от съда да постанови правната промяна, която е съдържанието на потест. право - тя може да е различна по своя характер, промяната зависи от съдържанието на потест. право (напр. прекратяване на ПО, прехвърляне на някакво право (напр. при иск за обявяване на предварителен договор за окончателен решението има транслативен ефект и се прехвърля недвижим имот), възстановяване на ПО (при незаконно уволнение). Моментът, към който настъпва промяната, също зависи от потест. право, от материалноправната уредба - дали ще е занапред или ще има обратно действие.  

За да постанови обаче правната промяна, която иска ищецът, съдът първо трябва да провери дали това потест. право съществува в полза на ищеца => тук имаме макар и мълчаливо често искането да се установи съществуването на едно потест. право. И по този въпрос съдът дължи проверка, като във връзка с тази с проверка във всички случаи решението по КИ ще породи „сила на пресъдено нещо”. Когато се уважава КИ, същевременно се установява, че в полза на ищеца съществува съответното потест. право. Ищецът иска всъщност съдът да постанови промяната в материалните ПО между страните и тази промяна се обозначава като конститутивно действие на съдебното решение - самото решение има ролята на факт, който променя ПО между страните, по силата на изричната воля на съда, която е обективирана в диспозитива на решението.  

Защитата, която се получава при уважен КИ, е много по-пълна от тази по ОИ, защото с ОИ само се откриват вратите към изпълнителното производство и само с решението по ОИ притезателното право не може да бъде удовлетворено. При решение по КИ, то самото изпълнява това потест. право, упражнява го, затова и потест. право се погасява. Едно конститутивно решение директно удовлетворява потест. право на ищеца, като съдът постановява правната промяна, която се иска от ищеца. 
## **Характеристика и съдържание на правото на иск.**
По правило предмет на иска е едно спорно право, респ. ПО, което е било предмет на предпроцесуалния правен спор. Как става предмет на иска и след това на делото? - ищецът с ИМ следва в нея да очертае, индивидуализира това спорно право, по което той иска защита. Как се индивидуализира спорното право, така че да бъде годен предмет на съдебна проверка? - 3 са белезите, индивидуализиращи предмета на иска, същите са и за индивидуализиране на предмета на делото и предмета на съд. решение:  

В ИМ ищецът следва да посочи фактите, от които произтича правото, т.е. ЮФ, които пораждат правото (напр. договор за покупко-продажба, от която се претендира право на собственост, придобивна давност). При отрицателния УИ се приема, че ищецът не е длъжен да посочи фактите, от които произтича отричаното от него право на ответника. Цолова: това не винаги е така, по правило и при отрицателен УИ ищецът трябва да индивидуализира тези факти, той не следва да направи това, само когато не може (напр. когато един длъжник по изп. производство твърди, че вземането на взискателя не съществува поради изтекла давност, тогава той може да предяви отрицателен УИ и в този случай правото е индивидуализирано в изпълнителния лист; същото е и при отрицателен УИ, с който ищецът твърди, че ответникът не е собственик на имот, за който се е снабдил вече с констативен нотариален акт). Кога се приема, че не може да се предяви? - когато ищецът изобщо оспорва съществуването на правото, което ответникът претендира без да сочи някакво конкретно основание за това, без да конкретизира той самия претенцията си - това не са чести случаи. Т.е. не винаги би бил допустим такъв провокативен отрицателен УИ, с който се задължава ответникът да изчерпи всички основания, на които той би могъл да претендира съответното право.  

Ищецът следва да посочи съдържанието на това спорно право/респ. ПО (напр. вземане за пари, за вещ, собственост и тн.), защото от един и същи ЮФ могат да възникнат различни права, затова трябва да се посочи кое точно право се предявява за защита 

Субектите на спорното материално ПО, което е предмет на делото; обикновено страните в процеса съвпадат със субектите на спорното материално ПО, но има и изключения: процесуален субституент - тук имаме разминаване. 

Тези три белега са много съществени и трябва да бъдат очертани от ищеца в ИМ, за да е налице едно конкретно заявено за защита от него гражданско право. При провокативния УИ, когато ищецът изобщо оспорва съществуването на правото на ответника на каквото и да е основание, обикновено в хипотезата на абсолютни вещни права, то тогава ответникът е този, който ще посочи основанието, на което претендира правото. 
## **Процесуални предпоставки.**
Правото на иск възниква при наличието на определени условия. И се упражнява по предвиден от закона ред. Тези условия, при които възниква, съществува и се упражнява недложно правото на иск, означаваме като процесуални предпоставки. Това са условията за възникване, съществуване, упражняване на правото на иск. Стана ясно, че за конкретния съдия е от голямо значение дали ищецът има право на иск. Ако няма право на иск, за него не се поражда задължение да разгледа спора и да постанови решение по него. Затова още с встъпването на исковата молба в съда, съдията проверява дали са налице процесуалните предпоставки. Конкретната проверка дали го има това право на иск в какво се изразява? Съдът проверява дали ги има процесуалните предпоставки. Ако ги няма, няма право на иск.  

Какви видове процесуални предпоставки урежда законът? С оглед на това дали трябва да е налице съответната процесуална предпоставка ги делим на положителни и отрицателни. Положителните - тези, които трябва да са налице, за да е допустим процесът, отрицателни (процесуални пречки) - трябва да липсват. С оглед на друг критерий - дали съдът служебно ги проверява или стават релевантни само ако ответникът се позове на тях - абсолютни и относителни. За абсолютните съдът следи служебно. Относителни - тези, при които съответната процесуална предпоставка всъщност поражда едно процесуално право в полза на ответника да поиска спазването на съответната процесуална предпоставка. Кога трябва да упражни това свое право? В срока за подаване на отговор на исковата молба. Срокът е преклузивен. Ако го пропусне, правото на отверника се погасява, преклудира се.  

Процесуалните предпоставки - едната групичка за възникване и съществуване на правото на иск, а втората - за надлежното упражняване на правото на иск. Първо, правен интерес. Този правен спор трябва да е за гражданско право. Тоест, правото на иск  трябва да е подведомствено на съда. Трето, правоспособност.  Четвърто, процесуална легитимация. Тези са положителни абсолютни процесуални предпоставки.  

` `Има ли условия, при които се погасява правото на иск? Силата на пресъдено нещо. Тя е абсолютна отрицателна процесуална предпоставка. Арбитражното споразумение не е тук - при ненадлежното упражняване на иск се слага. Проф. Сталев - погасителната давност погасява правото на иск. Ако се приеме, че се погасява правото на иск, съдът следва да прекратява делото като недопустимо. Не съм виждала някой съд да прави такова нещо. Така че преобладава разбирането, че съдът се произнася с решение и погасителната давност е поскоро институт на материалното право. Тогава искът ще е неоснователен. Това се прави в практиката, погледнете си и практика. При преклузивните срокове в учебника мисля, че пак имаше нещо - погасява се самото материално право. Актът пак ще е по същество. Съдилищата процедират по-различно (от учебника). По-скоро преобладаващо съдилищата прекратяват делата като недопустими с определение.  

Кои са другите процесуални предпоставки - за надлежното упражняване на правото на иск? Ако страната иска лично да се предяви иск. Трябва да е дееспособна. Ако чрез представител - дали има представителна власт. Когато отправям искане до конкретен съд, проверяваме родова и местна подсъдност. Исковата молба трябва да отговаря на определени условия - трябва да са спазени изискванията на закона за редовност на исковата молба - чл. 127-128 ГПК. И да сложим тука арбитражното споразумение - пренася спора в компетентността на арбитража. Чл. 126 ГПК - да няма висящ. Като процесуални предпоставки разглеждаме и висящо дело по преюдициален спор или наличието на престъпление - чл. 229, ал. 1, т. 4 и 5.  

` `Преобладаващите са абсолютни. Някои са положителни, други отрицателни. Родовата подсъдност - абсолютна, местната - в повечеото случаи относителни (абсолютна за недвижими имоти). 


