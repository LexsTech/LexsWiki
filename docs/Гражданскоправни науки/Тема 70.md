# **Видове решения. Решение при признание на иска. Неприсъствено решение.**
## **Видове решения**
С оглед на различни критерии делим съдебните решения на различни видове. Можем да ги разделим на съдебни решения, с които искът се уважава и такива, с които искът се отхвърля. Какво е значението на това деление? Поне в две насоки има значение. Значението за съдебните разноски. Най-общо казано се възлагат на страната, загубила делото. На следващо място това дали се уважава или отхвърля искът е от значение за кого това решение действа като защита и за коя от страните - като санкция. Едно решение, с което се уважава искът, то и неговата СПН са защита за ищеца и санкция за ответника. И обратно, когато се отхвърля искът. Ролята в процеса не предопределя това кой ще получи защита и кой - санкиця. 

` `На следващо място - да разделим решенията в зависимост от това дали постановяват съществуването на право. Например отрицателен установителен иск. Тук значението е за действието на СПН върху признатото или отречено материално право. СПН ще видите, че тя действа правозасилващо спрямо него. След това ще обясняваме какво значи това. Съдейства за упражняването на правото. Когато се отрича съществуването на правото, тогава СПН е една пречка пред неговото осъществяване.  

` `С оглед на правните последици, които поражда решението, делим решенията на установителни, осъдителни и конститутивни. Словесно тази класификация съответства на делението на исковете. Но тя все пак изхожда от по-различен критерий, както ще видите.  

` `Установителните съдебни решения пораждат само една валидна правна последица - СПН. При тях характерно е, че те се изчерпват в установяване на съществуването или несъществуването на материалното право. Е, по какви видове искове може да бъде постановено установително съдебно решение. По установителен иск винаги може да се постанови само установително съдебно решение. Ако е предявен конститутивен или осъдителен иск, също може. Когато с решението се отхвърля иска, то е установително, защото установява, че правото не съществува.  

` `Осъдително съдебно решение. То поражда СПН на първо място, която в този случай установява съществуването на едно притезателно право. Но самото решение не се изчерпва в това. То допълнително съдържа една заповед спрямо ответника да престира. То осъжда ответника да извърши съответната престация и оттук се поражда изпълнителната сила на осъдителното съдебно решение.  

` `Конститутивно съдебно решение пък имаме, когато се уважава един конститутивен иск. Това съдебно решение поражда СПН, която по правило се изразява в това, че се установява съществуването на едно потестативно право. Но съдебното решение не се изчерпва с тази констатация, а самото то съдържа разпореждане (най-общо казано), постановяващо правна промяна. Тази правна промяна, която се постановява с конститутивното съдебно решение. Тази правна промяна се обозначава като конститутивно действие на решението.  

` `С оглед на уредбата на действащия ГПК можем да разделим решенията на две големи групи - типични и нетипични съдебни решения. Типично съдебно решение е това, при което съдът изследва съществуващите действителни материални правоотношения между страните. Как ги изследва? Като събира и преценява доказателствени средства по делото, от които прави своите констатации за съществуването, осъществяването на релевантните по делото факти. Съдът прави извод за това дали съществува или не съществува съответното спорно право. 

Нетипични съдебни решения. Общото при тях е това, че тук или изобщо не се издирва какво е действителното правно положение между страните, или то в пълнота не се разглежда. В тези случаи постановяването на съдебното решение става въз основа на други предпоставки. Две такива нетипични съдебни решения регламентира действащия  
## ` `**Решение при признание на иска.** 
Какви са предпоставките за постановяването му? Основният елемент на първо място, който е условие, за да се постанови такъв вид съдебно решение, е признанието на иска. Признанието на иска е процесуално действие на ответника в исковото производство, с което действие ответникът изрично заявява на съда, че предявеният иск е основателен, тоест съответства на действителното правно положение, поради което ответникът се отказва от правото си на защита по същество срещу този иск.  

` `Елементи на признанието на иска. Първо, то е процесуално действие само на ответника. Дори подпомагащата ответника страна не може. Това процесуално действие има разпоредителен характер. Защо пък разпоредителен? Защото отвентикът се отказва от правото си да се защитава по същество срещу предявения иск. Какво включва защитата по същество сме говорили. Причината за това е, че според него предявеният иск е основателен. И на следващо място имаме едно изявление на ответника, че правното положение е такова, кааквото се сочи в исковата молба. Имаме съвпадане на изявленията на ответника и на ищеца по отношение на правното отношение между тях. Признанието на иска след като е разпоредително процесуално действие, прилагаме изискванията. Чл. 34, ал. 3 - може процесуален пълномощник - само ако е изрично упълномощен. Законен представител на малолетно дете - със съгласие на съда - чл. 29, ал. 5. Ако имаме необходимо другарство на страната на ответника (не сме го говорили, само споменавам) - чл. 216, ал. 2 - съгласие на всички необходими другари.  

` `Признанието на иска се различава от признание на факт. Признанието на факт е съвместимо със защита по същество срещу иска. Различава се и по своя предмет - признава се отделен факт, релевантен по делото. Признанието на иск има за предмет общо това, което е обективирано в исковата молба. Ответникът не признава отделно елементите на иска с признанието на иск, а в цялост целия иск.  

` `За да имате признание на иск, трябва да е изрично. Мълчаливо признание на иск няма.  Това че ответникът мълчи, не означава, че не оспорва иска. То може да е както писмено, така и устно. Устно може да бъде извършено в открито съдебно заседание. Съдът трябва да го прецени дали наистина е налице признание на иска. Ако в отговора на исковата молба ответникът заяви следното “признавам, че дължа 5000 лева и ето представям разписка, че съм ги платил”. Няма признание на иска, има признание на факт тук. Не може да имаме и частично признание на иска. ГПК не урежда просто такава хипотеза. Може да каже “наистина дължа 3000 лева, но не 5 хил.”. В случая оспорва размера на вземането. Така че и това не е признание на иска.  

` `За да е валидно признанието на иска, законът поставя още две допълнителни изисквания - чл. 237, ал. 3 ГПК. На първо място чл. 237, ал. 3, т. 1. Признатото право да не противоречи на закона или добрите нрави. Съдът ще трябва да върви по нормалния път и да постанови типично съдебно решение. Ще отхвърли такъв иск. Т. 2 - признатото право трябва да е в разпоредителната власт на страните. Законът не позволява да се постановява този тип съдебно решение, когато е извън разпоредителната власт това право. Три ограничения, които законодателят изрично въвежда по отношение постанояването на такъв тип решение. Законът изрично забранява решение по признание на иска в производството по дела по гражданско състояние, брачния процес и произвдоството при поставяне под запрещение. Делата по гражданското състояние са за произход.  

` `Какво се случва по делото, ако отвентикът направи валидно признание на иска? Ако констатира, че имаме валидно признание на иска. В този случай законът задължава съда да предостави възможност на ищеца за становище. На ищеца трябва да бъде дадена възможност да заяви дали иска такова решение въз основа на направеното от ответника признание на иска. Защо пък му предоставяме такава възможност на този ищец? Когато очевидно има намерение да изменя иска. Съзнателно не е предявил иска в пълния размер. За да не рискува да плаща повече разноски. Той може да увеличи размера на иска до приключване на съдебното дирене в първа инстанция. Така че затова го питаме ищеца.  

` `Ако ищецът заяви, че иска да бъде постановено решение при признание на иска, тогава съдът прекратява съдебното дирене. Изобщо не се извършва съдебното дирене. Съдът въобще не събира доказателства. Решението се постановява на друга основа - на направеното признание на иска. Съдът въобще не проверява дали съответстват на действителното правно положение. Съдът няма право да извършва такава преценка. Постановява решение, с което се уважава искът, както е предявен. Законът изрично казва, че в този случай съдът не излага мотиви. Естествено трябва да прецени, че са налице условията за постановяването на това решение. Основата е, че волеизявленията на страните съвпадат.  

` `Законът впрочем казва, че признанието на иска е неоттегляемо процесуално действие. Тя настъпва, когато ищецът направи искане за постановяване на такъв тип съдебно решение. До този момент ответникът би могъл да го оттегли. Но когато ищецът вече се е възползвал от тази възможност, признанието на иска става неоттегляемо.  

` `Решението при признание на иска е обжалваемо. Защото законът просто не изключва обжалваемостта му. Когато влезе в сила, което става по общия ред очевидно, то поражда същите правни последици, които поражда и едно решение, постановено по типичния ред. В учебника е предложено нещо, което аз лично споделям. Разбирането, че все пак СПН има по-ограничени субективни предели. Ще обвърже страните, техните правоприемници, но не и други трети лица, включително би следвало да се приеме, че това решение няма да обвърже и подпомагащите страни, ако такива е имало по делото. Защо? Защото логиката да обвържем подпомагащите страни от решението е това, че са могли да въздействат със своите процесуални действия. Може ли помагачът да попречи на ответника да признае иска? Не може. Логично да не е обвързан от решението. Няма изричен текст в закона, за съжаление. Но има логика тук да се ограничат малко субективните пределите. Нещо, което е аналогично на по-ограниченото действие на СПН на една съдебна спогодба. Не съм видяла в тази връзка съдебна практика за това по-ограничено действие.  
## **Неприсъствено решение**
Другото нетипично решение, което ГПК урежда, е неприсъстветното решение. По действащия ГПК неприсъствено решение може да бъде постановено както срещу ответника, така и срещу ищеца. Действащият ГПК урежда два вида неприсъствено решение - срещу ответника и срещу ищеца. И в двата случая, сега ще ги разгледаме, и при двата вида неприсъствено решение общото е това, че неприсъственото решение, което се постановява при облекчени условия, бихме могли да го разгледаме условно като една санкция за тази страна, която е имала пасивно поведение в процеса, бездействала е в процеса. Тоест не е оказвала съдействие за разглеждането на делото. Законът позволява да се постанови по облекчен ред неблагоприятно съдебно решение. 

` `Какви са предпоставките за постановяване на неприсъствено съдебно решение? Чл. 238, ал. 1 ГПК регламентира специфичните условия за постановяване на неприсъствено съдебно решение срещу ответника. Това е неприсъствено съдебно решение, с което искът се уважава. Какви са тези особени предпоставки? На първо място, ответникът следва да не е подал отговор на исковата молба в законово установения срок. Разбира се, неподаването на отговор на исковата молба от ответника е релевантно, когато исковата молба с приложенията му е връчена редовно. Тоест, във всички случаи, когато говорим за бездействие на една от страните, това бездействие трябва да е резултат на съзнателно нейно решение, не ча са били нарушени процесуалните условия. За да възникне право и задължение на ответника да подаде отговор, трябва исковата молба и документите да са му редовно връчени. Ответникът трябва да не се е явил в първото по делото открито съдебно заседание. Това неявяване трябва да не е резултат на нередовно призоваване. Ако не е бил редовно призован, съдът въобще не трябва да дава ход на делото. На следващо място трябва да не е подал молба за разглеждане на делото в негово отсъствие. Може да осуети така постановяването на неприсъствено съдебно решение. Така проявява някаква активност. Чл. 238, ал. 2.  

` `Какви са специфичните изисквания за постановяване на неприсъствено съдебно решение срещу ищеца? Това е решение, с което искът се отхвърля. Тук ищецът трябва да не се е явил в първото по делото открито съдебно заседание. На второ място, да не е подал молба делото да се гледа в негово отсъствие. Ако е подал такава молба няма да може да се стигне до постановяване на неприсъствено решение срещу него. На следващо място, да не е взел становище по отговора на исковата молба на ответника. Трябва, за да е релевантно това условие, този отговор да му е бил връчен. Слабост на действащия ГПК (наистина) е това, че в общия исков процес изобщо не се урежда моментът, в който препис от отговора на исковата молба се изпраща на ищеца. На практика този момент не е уреден законово. В общия исков процес е така, в други е уредено. Чл. 140 - логиката на законодателя. С подготвителното определение по чл. 140 (с призовката за първото открито съдебно заседание логично е да му се връчи и отговора на ответника).  

` `Общо и за двете решения е, че при наличие на тези предпоставки по чл. 238, ал. 1 и 2, трябва да е налице допълнително искане на активната страна за постановяване на неприсъствено съдебно решение срещу пасивната. Тоест, и тук такова решение може да бъде постановено само по искане на активната страна. Когато това е неприсъствено срещу ответника, тогава искането може да бъде направено от ищеца и обратно.  

` `Другите предпоставки за постановяване на такъв вид нетипично съдебно решение. Те пък са уредени в чл. 239 ГПК. За да бъде постановено такова решение, на съответната страна срещу която ще се постановява такова трябва да са указани последиците от бездействието им. Трябва да е била предупредена, че ако пропусне да извърши тези действия, има опасност срещу нея да бъде постановено неприсъствено съдебно решение.  

` `На следващо място, при направено такова искане за постановяване на неприсъствено съдебно решение съдът трябва да прецени дали искът е вероятно основателен - чл. 238, ал. 1, или вероятно неоснователен - чл. 238, ал. 2. Съдът трябва да направи по-обща преценка за основателността на иска. Въз основа на какво се прави тази преценка? На първо място, по преценка на самата искова молба, респективно възраженията на ответника в отговора на исковата молба. Ако искът е очевидно неоснователен, тогава съдът въобще не би следвало да постановява неприсъствено съдебно решение срещу ответника.  

` `Спорният момент е доколко съдът трябва да преценява и нещо друго. СПоред едното становище тук се провежда съдебно дирене, но е достатъчно фактите, представляващи основание на иска или предявените с възражение на ответника, да са доказани с непълно по вид доказване. Облекчена е съответната активна страна. Едното разбиране е, че тук се провежда и едно непълно доказване на съответния факт. Другото разбиране е, че въобще тук не се провежда съдебно дирене. Тази вероятна основателност е въз основа на аргументираността на исковата молба и приложените към нея доказателствени средства. Писмените основно могат да се приложат към нея. Тази вероятна основателност се прави въз основа на една преценка дали ищецът е представил доказателствени средства (писмени) за фактите, на които основава своята претенция. Положението тук е сходно с това при обезпечителния процес. Там ищецът трябва да докаже вероятна основателност на своя иск. Като се представят обедителни писмени доказателства, достоверни от външна страна.  

` `Ако са налице тези условия, тогава съдът с нарочно определение обявява на страните, че ще се произнесе с неприсъствено решение срещу бездействащата страна. Разбира се, той ще постанови такова определение и когато отказва да се произнесе с неприсъствено решение, защото счита, че не са налице условията. Това определение може ли да си го отмени съдът сам? Може. Отменя си го, връща го и продължава да разглежда делото по нормалния ред.  

` `Неприсъственото решение също не се мотивира като типичното решение. Особеното при него е това, че то не подлежи на обжалване. Влиза в сила веднага с постановяването си. Страната, срещу която е постановено неприсъственото решение е лишена от едно много сериозно защитно средство, каквото е обжалването. Ще видите, че има възможности за защита, законът ги урежда разбира се. Ще ги видим, когато говорим за защита срещу влязло в сила съдебно решение. По-ограничени са обаче в сравнение с обжалването.  

` `Систематично по материята, в която е уредено неприсъственото съдебно решение, законодателят дава възможности - едно особено решение при пасивност на двете страни. Чл. 238, ал. 1. Ако е налице бездействие на ответника, ищецът може да поиска неприсъствено решение или да си оттегли иска. Ищецът може да си оттегли иска и без да го пише в чл. 238, ал. 1. Тук нищо ново не ни казва. Чл. 238, ал. 2 обаче има нещо ново и доста нетипично. Законът ни казва там, че ако ищецът бездейства, ответникът може да поиска или неприсъствено решение срещу ищеца или прекратяване на делото. Това вече е много особено. Да се прекрати делото по волята на ответника. По принцип не може да повлияе така че да се прекрати делото. Трябва да са налице условията по чл. 238, ал. 2. Не гледаме чл. 239. Достатъчно е да са налице услвоията по чл. 238, ал. 2. Би могъл ако ищецът бездейства да поиска прекратяване на делото. Съдът тук ще прекрати делото с определение. Но след това ищецът може да си заведе същия иск. По-сигурно е да имаме неприсъствено решение. Естествено, че едно решение, с което се отхвърля иска, окончателно защитава ответника.  

` `Чл. 238, ал. 3 - нещо ново, което въведе действащият ГПК. И двете страни бездействат - по начините по ал. 1 и 2. “И няма направени никакви доказателства и никакви доказателствени искания” - това е нещото различно. Подадена е гола искова молба. Ответникът не подава отговор. Никой не се явява на заседание. Имаме дезинтересиране и на двете страни по делото. В този случай законът не просто дава възможност, а задължава съда да прекрати делото. Тъй като очевидно зад това прекратяване стои разбирането, че страните са се дезинтересирали от делото. Може да са уредили спора си извънсъдебно. По отменения ГПК нямаше такова нещо. Естествено ще го прекрати пак с определение и пак може да бъде предявен такъв иск. Въобще при прекратяване на делото, освен в два случая, може да се предяви такъв иск. Още не сме ги учили тези два случая.  



