# **Родителски права и задължения. Съдържание. Закрила на детето. Представителство и попечителско съдействие. Ограничаване и лишаване от родителски права.**
## **Родителски права и задължения.**
### Обща характеристика.
Отношението между родителя и детето е конкретна семейноправна връзка, която може да възникне само от проявлението на два правопораждащи ЮФ: раждане на дете и осиновяване. Раждането е ЮФ от типа на юридическите събития, с чието осъществяване ФЛ придобива способността да бъде носител на права и задължения, вкл.и със своите родители. Заченатият не е адресат, защото не е правосубектен. При осиновяването отношенията възникват от влизане в сила на СР за допускане на осиновяване.

Отношение родител-дете не може да възникне от никакъв друг ЮФ. Носител на род.права и задължения може да бъде само лице с род.качество. То е лично, непрехвърлимо и ненаследимо, не може да бъде отнетно на никакво правно основание и по никакъв ред. Аргумент за последното е фактът, че лишеният от род.права родител е адресат на определените със СР мерки относно личните отношяние с детето именно в родителското си качество; той продължава да дължи на детето издръжка като родител. Правното качество родите се придобива от установения по надлежен ред биологичен произход или от момента на осиновяването до прекратяването му.

Не са носители на род.права и задължения: 1. Съпругът на майката/бащата на детето = те са намират в отношение на сватовство от първа степен с детето (чл. 76 СК); 2. Настойнкът/попечителят – приличат на отношенията родител-дете, но не са същински семейноправни. Те възникват от адм.акт; 3. Приемните родители, при които детето е настанено по реда на ЗЗДет. Видът и съдържанието на правата и задължения се уреждат с договора с директора на ДСП, а не със законови норми; 4. Членовете на семейство на роднини или близки, при които детето бива настанено.

Другият субект е детето – по см. на глава 9 “отношения между родители и деца” СК дете е само ненавършилото пълнолетие ФЛ. Изключен е встъпилят в брак непълнолетен.

Правна характеристика на род.права и задължения: 1. В КРБ е уредено, че отглеждането и възпитанието на децата е право и задължение на техните родители. Особеност е припокриването на юридическото съдържание на правата и задълженията на родителя по отношение на детето; 2. Правата се упражняват с нормативно предписаното им съдържание и само в интерес на детето – като това не бива да се абсолютизиран, напр. даването на съгласие за осиновяване е субективно право и зависи само от родителя; 3. Особеност е, че правата и задъленията се упражняват в интерес на детето. Гаранция за запазване интереса на детето е нзанчаването на особен представител на детето в случаите на противоречие между интересите на детето и на родителя; 4. Род.права и задължения възникват само по силата на закона. КРБ закрепва принципа за законоустановеност на условията и реда за ограничаване и лишаване от род.права.

Род.права разкриват някои признаци на абсолютните субективни права, доколкото са противопоставими на всички останали пр.субекти и от последните се очаква да не им пречат. В по-голямата си част са притезателни, тъй като за осъществяването им е необходимо спазването на определено поведение, но има и непритезателни – зад.представителна власт на родителя по отношение на малолетното му дете; правото да даде съгласие за осиновяване. По характера си род.права са неимуществени, непрехвърлими и ненаследими. Една друга тяхна особеност е, че значителна част от род.права не се поддават на принудително изпълнение поради особеното им съдържание (чл. 125, 129 и 130 СК). Едно от изключенията е правото на родителя да издейства по принудителен редвръщане на детето в род.дом, ако то се отклони или бъде отклонено (чл. 126, ал. 2 СК). Възможност за принудително осъществяване на право на родителя по отношение на детето е предвидена и с оглед на личните отношения на родителя с детето (чл. 528 ГПК).

Род.задължения имат корелат насрешните субективни права на детето. Задълженията на родителя биват неимуществени (задължения за полагане на грижи за физическото, умственото, нравственото и соц.развитие; осигуряване на неговото образование; защита на неговите интереси; представителство и попечителско съдействие и др.), така и имуществени (задължението за издръжка по чл. 143 СК, за управление на имуществото на детето в негов интерес и с грижата на добър стопанин). С изключение на задължението за издръжка, останалите род.задължения не могат да бъдат предмет на иск за реално изпълнение, нито да се поддават на принудително изпълнение. Но неизпълнението на род.задължения е скрепено с други последици – ограничаване или лишаване от род.права.
### Ред за упражняване на род.права и изпълнение на задълженията.
Редът за упражняване на род.права и задължения е нормативно определен в чл. 123 СК: 1.Родителите могат да ги упражняват заедно и поотделно – т.е. всеки от родителите е самостоятелен носител на всички род.права и задължения в пълен обем и може да ги упражнява еднолично. В случаите, когато законът изисква да се упражняват и от двамата родители, всеки упражнява едно свое субективно право (съгласие при осиновяване); 2. Правилото, че упражняването им се извършва по общо съгласие на родителите. При разногласие законът ги овластява да се обърнат към медиатор или да предявят иск пред РС по настоящия адрес на детето – чл. 127, „(1) Когато родителите не живеят заедно, те могат да постигнат съгласие относно местоживеенето на детето, упражняването на родителските права, личните отношения с него и издръжката му. Те могат да поискат от районния съд по настоящия адрес на детето да утвърди споразумението им. Споразумението има сила на изпълнително основание по чл. 404, т. 1 от Гражданския процесуален кодекс.“. Тази хипотеза се отнася само до разногласия по отделни въпроси, а не цялостно във възгледите им. Решението на съда е акт на спорна съдебна администрация на семейните ПО, с който съдът се намесва по искане на някоя от страните в равнопоставените отношения помежду им.

Извън приложното поле на този иск по чл. 127, ал. 1 са споровете относно род.права в случаите, при които родителите не живеят заедно и не могат да постигнат съгласие при кого да живее детето (тук има специален ред – чл. 127, ал. 2 СК). Поначало в този случай предоставя въпросите за местоживеенето на детето, упражняването на род.права, личните отношения, издръжката – на споразумението между родителите. Чл. 127, ал. 2 се прилага освен при фактическа раздяла и за родители изначално несвързани с брак и разделно живеещи, като произходът на детето е бил установен чрез припознаване (извънсъдебно). Това е така, защото при уважаване на исковете за установяване на произход от майката по чл. 68 СК и на произход от бащата по чл. 69 СК съдът е длъжен служебно да постанови при кого от родителите да живее детето, мерки за упражняване на род.права, режим на лични отношения, издръжка. Когато родителите не могат да постигнат споразумение по чл. 127 – отнасят спора до районния съд.

РС може да разреши и спор относно пътуване на дете в чужбина чл. 127а. Разгледаните хипотези не бива да се смесват с възлагане упражняване на род.права при развод или унищожаване на брака. Таков добавя и че са род.права и задължения между родители са неделими, доколкото и двамата родители са известни, живи, нелишени от род.права и не са поставен под пълно запрещение
## **Съдържание**
### Видове права и задължения на родителите.
Права и задължения на родителите по отношение на личността на детето и упражняването и защитата на личните му права:

Определяне на собствено име на детето – основно лично неимуществено право на детето (чл. 13, 14, ал. 1 и 3, чл. 15 и 18 ЗГР).

Права и задължения по полагане на грижи за физическото, 	умственото, нравствено и социално развитие на детето – навици и възгледи; общо възпитание. Родителят осигурява постоянен надзор по отношение на малолетното си дете и подходящ контрол на поведение на непълнолетното (чл. 125, ал. 3). Съгласно ЗЗДет. родителите са длъжни да не оставят без надзор и грижа децата до 12 г. Родителите носят обективна отговорност по чл. 48 ЗЗД за действията на своите деца. Тук се включва и образованието на детето, а да има грижата да го изпрати на училище, то да ходи редовно. Това задължение е предвидено и в закона за народната просвета.

Съвместно живеене (чл. 126, ал. 1 „Родителите и ненавършилите пълнолетие деца живеят заедно, освен ако важни причини налагат да живеят отделно“. Изброените по чл. 125 задължения са трудноизпълними без съвместно живеене, затова е задължително. По изключение могат да живеят разделно – образование, здравословно състояние, работа на родител. Чл. 126, ал. 2 СК урежда абсолютно субективно право на родителя – родителят може да поиска от РС да постанови връщане „Когато детето се отклони или бъде отклонено от местоживеенето си“. Съдът ще прецени дали става въпрос за важна причина /пример: детето е отведено, защото интересите му не са защитени при родителя/. Тогава съдът може да постанови връщане. Актът на РС (определение) е по характера си акт на спорна съдебна администрация. Детето следва да бъде изслушано при условията на ЗЗДет. Ако бъде постановена заповед за връщане, то по административен ред ще бъде върнато. Ако не – чл. 126, ал. 3 „Ако съдът установи наличието на важни причини по ал. 1, той отказва връщането на детето при родителя и уведомява дирекция "Социално подпомагане" по настоящия адрес на детето, която предприема незабавно мерки за закрила“.

Непрепятстване на отношенията с бабата и дядото. Защитна мярка – чл. 128, ал. 1 „Дядото и бабата могат да поискат от районния съд по настоящия адрес на детето да определи мерки за лични отношения с него, ако това е в интерес на детето. Това право има и детето.“. Право на лични отношения – чл. 128, ал. 3 „Ако родителят, на когото съдът е определил режим на лични отношения с детето, временно не е в състояние да го упражнява поради отсъствие или заболяване, този режим може да се осъществява от бабата и дядото на детето“. При съвместно живеене – не се повдига този въпрос, а само при разделени/разведени родители и детето преобладаващо живее при единия. Лични отношения няма смисъл да се упражняват изрично при разведени родители, но детето живее достатъчно дълго време при единия и при другия. Личните отношения са подробно уредени в чл. 59, ал. 3 СК.
## **Представителство и попечителско съдействие на ненавършилите пълнолетие деца – също е част от род.права и задължения.** 
Родителят е законен представител (задължително представителство) на малолетното дете, а на непълнолетното оказва попечителско съдействие /чл. 129-130/. Чл. 129, ал. 1 „Всеки от родителите може сам да представлява малолетното си дете и да дава съгласие за правните действия на непълнолетното си дете в негов интерес“; при противоречие между интересите – особен представител по реда на чл. 29, ал. 4 ГПК. Противоречието може да бъде констатирано от ДСПод. и от съда.

Управлява имуществото на детето свободно, както прецени, но в негов интерес (чл. 130, ал. 1 „Родителите управляват имуществото на детето в негов интерес и с грижата на добър стопанин. (2) Доходите от имуществото на детето, които не са необходими за негови нужди, могат да се използват за задоволяване на потребности на семейството“). Тук се включва запазването и поддържането на имоти и вещи, събирането на плодовете, договор за наем до 3 г. и др.

Разпорежда се с имуществото на детето като се предполага, че го извършва в негов интерес, но за определени действия е необходимо разрешението на районния съд. Чл. 130, ал. 3 „Извършването на действия на разпореждане с недвижими имоти, с движими вещи чрез формална сделка и с влогове, както и с ценни книги, принадлежащи на детето, се допуска с разрешение на районния съд по настоящия му адрес, ако разпореждането не противоречи на интереса на детето“

За недвижимите имоти винаги се е търсило разрешението на РС. При влоговете банката е длъжна да изиска разрешението на РС. РС дава разрешение за разпоредителното действие, ако то не противоречи с интересите на детето /по-смекчена формулировка/. Тези сделки са унищожаеми, ако са без разрешението на РС.

За останалите разпоредителни сделки – с движими вещи, за които не се изисква форма, по-тежка от писмената, разпореждането е приравнено на действията на управление, стига да не се касае до сделка по ал. 4. Т.е. родителите могат самостоятелно да извършват тези сделки.

Чл. 130, ал. 4 (дарение, отказ от права, заем, обезпечаване на чужди задължения) – категория разпоредителни сделки, за които законът предварително е предвидил, че те не могат да са от полза на детето. Затова тези сделки се забраняват като санкцията е нищожност. Според Таков е налице незавършен фактически състав, а не висяща недействителност.

Изключение се е въвело с новия СК в ал. 4, изр. 2 „По изключение обезпечаване на чужди задължения чрез залог или ипотека може да се извърши по реда на ал. 3 при нужда или очевидна полза за детето или при извънредни нужди на семейството“. Може да се извърши с разрешение на РС при по-тежък критерии, отколкото в ал. 3 – очевидна полза на детето /по-тежко от интереса/ или извънредна нужда на семейството. Абсолютна забрана остава за дарение, отказ от права и даване на заем.

Плодоползване – доходите от имуществото на детето, които не са необходимо за негови нужди, могат да се използват за задоволяване потребностите на семейството (ал. 2 на чл. 130). Преценката е оставена на родителите.

Права и задължения на детето. Новият СК за първи път формулира права на детето по отношение на родители (чл. 124):

Право на родителска грижа (ал. 1). Право на лични отношения с родителя (ал. 2). Правото на детето е уредено неутрално по отношение на причините, поради които възниква нуждата от лични отношения (чл. 128). Правото се осъществява или по волята на лицата (детето и родителите), чрез споразумение, или чрез решение на съда. При споразумението, което се утвърждава от съда – при развод родителите уреждат режима на личните отношения (чл. 51, ал. 1 и чл. 59, ал. 1 СК). При съдебното решение – при исковия развод, решението обхваща детайлно описание на режима, който включва периодичността и формата за осъществяване на лични отношения.

Правото на лични отношения може да бъде ограничавано от съда, когато не е в интерес на детето (стрес; липса на интерес от страна на родителя; домашно насилие и др.). Право на детето на лично отношения с близки – чл. 128, ал. 1. Задължения на децата – ал. 2 на чл. 124 (да уважават родители, баба и дядо и да им помагат).
## **Ограничаване и лишаване от род.права.**
Нормативна уредба се съдържа в чл. 131-136 СК. Това е най-тежката мярка, която може да се предприеме по отношение на родителите. Засяга се обемът на родителските права. Ограничаване – отнемат се част от родителските права. Лишаване – отнема се цялата съвкупност от родителски права. Това са еднотипни мерки с разлика в резултата.

Тези два института по-скоро са за закрила на детето, не винаги са санкция за родителите. Като санкция могат да се разглеждат при виновно поведение на родителите -имат защитна и санкционна функция. От принципа за законоустановеност на условията и реда за ограничаване и лишаване от род.права и тяхната голяма обществена значимост произтича императивният характер на уредбата. Гаранция за това е, че мерките по ограничаване или лишаване се налагат, изменят или отменят само с влязло в сила СР. Освен това обект на ограничаване/лишаване са само род.права по отношение на определено дете, а не общо. Основанията за ораничаване/лишаване представляват определени ЮФ, с чието проявление законът свързва рилагането на правните мерки, изразяващи се в една или друга степен на засягане на род.правомощия. Прилаганите мерки имат временен характер и съдът може да ги измени, респ да постанови възстановяване.
### Ограничаване на род.права.
Предпоставки за ограничаване (чл. 131):

ал. 1 – виновно поведение, което представлява опасност за личните или имуществените права на детето („опасност за личността, здравето, възпитанието или имуществото на детето,“).

ал. 2– обективни невъзможност, причини, поради които родителите нямат възможност да упражняват родителските права /болест/. Тези причини не могат да се вменят във вина на родителя. Макар разпоредбата да не изисква изрично състоянието на родителя да създава опасност за дететом според Матеева такава трябва да е налице, за да има основание да се наложи защитна мярка.

При наличието на тези предпоставки РС взема мерки за запазване интересите на детето – те са 5 възможни: 

отнема отделни род.правомощия; 

поставя условия за упражняване на отделни род.правомощия; 

възлагане осъществяването на отделни род.правомощия на др.лице; 

промяна на местоживеенето на детето; 

настаняване на детето извън семейството. 

Най-тежката мярка е извън семейството /широко понятие – може да бъде настанено при други роднини, при баба и дядо, в приемно семейство, в специализирана институция/. Изборът на конкретна мярка е въпрос на целесъобразност.

Правни последици от ограничаване на род.права – родителят продължава да бъде носител на род.права и задължения и е овластен да ги упражнява, но във видоизменен вид, по-конкретно продължава да изпълнява функциите си по задължително представителство и попечителско съдействие; продължава да е титуляр на съгласието при осиновяване; да дава мнение при встъпване в брак на непълнолетен. В най-голяма степен правата му са ограничени при настаняване на детето извън семейството – отнема му се правото на съвместно живеене; родителят губи и правото на фактически действия по грижите за детето. В този случай съдът следва да определи и издръжката на детето, ако междувременно такава не е била присъдена.

Други приложими мерки: 

да се забрани на родителя да отглежда детето;

да се наложи ограничение в правата на родителя относно разпореждането с имуществени интереси;

когато родителите са разведени/ не са били женени – определяне режима на лични отношения между родителите и детето. Възможно е да се преустановят контактите или да се определи да се провеждат на определени места.
### Лишаване от род.права.
Лишаване – чл. 132. Основанията са два вида:

Тези по чл. 131, но в особено тежки случаи – и обективното и виновното основание. Осоената тежест се преценява конкретно от съда. При безвиновния състав родителят трябва да се намира трайно в такова състояние, което напълно му пречи да изпълнява род.си функции без изгледи да се върне към нормално упражняване;

Когато без основателна причина трайно не полага грижи за детето и не му дава издръжка. Този състав е виновен. Според Матеева при този състав създаването на опасност за интереса на детето не е елемент от ФС на това основание, а само на основанията за ограничаване на род.права, респ. за лишаване по т. 1.
### Правни последици:
Относно родителя:

Правомощията му спрямо това дете отпадат като цяло (да се грижи, представлява, управлява и разпорежда с имуществото и т.н.). Не отпада задължението за издръжка; пречки за брак; правото на детето да наследява този родител. Не отпада изцяло правото на родителя относно лични отношения с детето.

Отразява се неблагоприятно на гражданскоправното положение на родителя, тъй като той губи занапред правото да бъде носител на правни качества и функции сходни с родителските – не може да бъде назначаван за настойник, попечител, да осиновява, да бъде примен родител. Но лишаване от род.права по отношение на определено негово дете не засяга автоматично родителските му правомощия спрямо останалите му деца (настоящи/бъдещи). В литературата е изразено и обратното становище.

Лишеният от род.права родител губи правото да търси издръжка от детето, ако е бил лишевн поради виновно поведение (не се прилага при обективния състав). Спорен е въпросът дали губи и правото да наследява това дете – няма изрична уредба. В литературата едни автори прилагат липсата на издръжка по аналогия и за наследяването. Според Матеева няма основания за аналогия, защото неуредена и уредбата хипотеза не са подобни по см. на ЗНА. Освен това чл. 151, ал. 3, изр. 2 установява едно изклюючение, а разпоредбите, установяващи изключение не могат да се тълкуват разширително и да се прилагат по аналогия.
### Правни последици относно децата-адресат на защитната мярка:
Другият родител продължава да упражнява своите род.права. Към учредяване на настойничество/попечителство може да се пристъпи само ако др.родител е починал, неизвестен, поставен под пълно запрещение или е лишен от род права.

Детето може да бъде настанено извън семейството по реда на ЗЗДет.при наличие на някоя от следните две предпоставки: а) няма друг родител; или б) др.родител е жив и известен, но упражняването на род.права от него не е в интерес на детето (може да е трайна невъзможност, род.му права да са ограничени и др.). По-долу при мерките за закрила на детето ще бъдат описани хипотезите на настаняване на детето извън семейството, както и правата и задълженията лицата, които следва да се грижат за детето.

Ако се стигне до ограничаване на родителските права чрез настаняване на детето извън семейството, както и при лишаване от родителски права, съдът определя „1. издръжката на детето, ако не е присъдена; 2. мерките относно личните отношения между родителя и детето“ (чл. 134).

Лишаването/ограничаването не са вечно и родителят, може да поиска от съда да възстанови родителските му права, ако е отпаднало основанието, поради което е бил лишен от тях. Освен това при промяна на обстоятелствата съдът може да измени наложените мерки.
### Производство по ограничаване и лишаване от род.права.
Производството по ограничаване и лишаване от род.права се урежда с особени правила на СК. Родово компетентен е РС по настоящия адрес на детето. Право на иск имат другият родител, прокурорът, Дирекция „Социално подпомагане”. Независимо по чия инициатива е образувано – в производството задължително се изслушват прокурорът, ДСП и родителят, чието ограничаване/лишаване от род.права се иска. Родителят не се изслушва само ако не се яви, при условие, че е бил редовно призован. Детето се изслушва при условията на чл. 15 ЗЗДет. – т.е. ако е навършило 10 г. задължително, ако не – в зависимост от степента не неговото развитие.

Новост е възможността съдът да определя подходящи привременни мерки, като вземе предвид становището на ДСП (напр. временно настаняване при близки или роднини). Съдът се произнася с определение, което не подлежи на обжалване, но може да бъде изменяно от същия съд. 

Действието на мерките по ограничаване и лишаване от род.права е временно – докато съществуват основанията, поради които са били наложени. При изменение на обстоятелствата съдът може да измени мерките (да ги промени, да лиши от род.права, вместо ограничаването).

При отпадане на основанието за лишаване от род.права, родителят може да поиска от съда да му бъдат възстановени.

Производството по ограничаване/лишаване има белезите на спорна съдебна администрация на отношенията между родители и деца. По същността си СР не е правораздавателен акт, няма СПН и може да бъде изменяно по всяко време при промяна на обстоятелствата или при отпадане на основанието.
## **Закрила на детето (по закона).**
Чл. 137 СК определя няколко неща: 1. Законът възлага упражняването на родителски права и задължения на опр.лица, без да ги прави родители, те нямат родителско качество (ал. 1). Това е хипотезата, в която детето има живи и нелишени от род.права родители, но фактическите грижи за неговото отглеждане се полагат от други лица (роднини или близко/приемно сем./специализирана институция). Тези лица могат без съгласието на родителите да вземат решения и да предприемат действия за запазване живота и здравето на децата.

Другите субекти, овластени с титулярство са лицата, при които детето е настанено по съдебен ред, за периода на настаняването (ал. 3 на чл. 137) и ДСПодпомагане за времето от административното до съдебното настаняване (ал. 5).

Законът за закрила на детето (ЗЗ на детето) урежда правата, принципите и мерки за закрила. Мерките за закрила са уредени в чл. 4, ал. 1 и те са:

съдействие, подпомагане и услуги в семейна среда;

настаняване в семейство на роднини или близки;

осиновяване;

настаняване в приемно семейство;

предоставяне на социални услуги - резидентен тип;

настаняване в специализирана институция. Настаняването на децата в специализирани институции се извършва само в случаите, когато са изчерпани възможностите за оставане на детето в семейна среда;

полицейска закрила – основания са когато детето е обект на престъпления или има непосредствена опасност за живота и здравето; изгубено или е в безпомощно състояние; останало без надзор;

специализирана закрила на обществени места;

информиране за правата и задълженията на децата и родителите;

осигуряване на превантивни мерки за сигурност и защита на детето;

осигуряване на правна помощ от държавата;

специални грижи за децата с увреждания;

вземане на временни мерки за закрила на дете в случаите и при условията на чл. 12 от Конвенцията за компетентността, приложимото право, признаването, изпълнението и сътрудничеството във връзка с родителската отговорност и мерките за закрила на децата, съставена в Хага на 19 октомври 1996 г.

Закрилата се осъществява от председателя на Държавната агенция за закрила на детето и администрацията, която го подпомага, дирекция СПодпомагане и др. органи на изп.власт.

Глава четвърта урежда по-подробно мерките, като на първо място поставя на мерки за закрила в семейна среда (възпитание, насърчаване, съдействие.. – чл. 23). След това в чл. 25 са посочени основанията за настаняване на детето извън семейството:

чиито родители са починали, неизвестни, лишени от родителски права или чиито родителски права са ограничени;

чиито родители, настойници или попечители без основателна причина трайно не полагат грижи за детето;

чиито родители, настойници или попечители се намират в трайна невъзможност да го отглеждат;

което е жертва на насилие в семейството и съществува сериозна опасност от увреждане на неговото физическо, психическо, нравствено, интелектуално и социално развитие;

в случаите по чл. 11 от Конвенцията от 1996 г.;

чиито родители, настойници или попечители са се съгласили и отказват да прекратят участието му в предаване по смисъла на Закона за радиото и телевизията и с това се създава опасност за неговото физическо, психическо, нравствено и социално развитие.

Следва да се отбележи, че детето може да бъде настанено извън семейството, само когато са изчерпани всички възможности за закрила в семейна среда, т.е. това е крайна мярка. Настаняването извън семейството, независимо дали ще е при роднини, в приемно семейство, социална услуга – резидентен тип или в специализирана институция се извършва от районния съд, като преди това по адм.ред дирекция СПод. извършва временно настаняване. Иск за настаняване имат дирекцията, прокурора и родителя.

При настаняване по административен ред в семейство на роднини и близки тяхното съгласие се дава в декларация и се проучва неговата годност, а при настаняване в приемно семейство – „проверка относно годността на лицата, кандидатстващи за приемно семейство. След настаняване по административен ред се сключва договор между съответния доставчик на социална услуга "приемна грижа" по настоящия адрес на приемното семейство и приемното семейство“.

Пред съда – открито заседание се насрочва незабавно и в едномесечен срок се взима решение за налагане на мярка, като се следва последователността на ал. 1 на чл. 26:

„в семейство на роднини или близки,

както и настаняването на дете за отглеждане в приемно семейство,

социална услуга - резидентен тип

или специализирана институция“

...освен ако това не е в интерес на детето. В производството участват органите и лицата, сезирали съда и детето при условията на чл. 15 „(1) Във всяко административно или съдебно производство, по което се засягат права или интереси на дете, то задължително се изслушва, ако е навършило 10-годишна възраст, освен ако това би навредило на неговите интереси. (2) Когато детето не е навършило 10-годишна възраст, то може да бъде изслушано в зависимост от степента на неговото развитие.“

Лицата, при които детето е настанено, имат следните права и задължения:

За съвместно живеене с детето, вкл.и правото да искат връщане на детето по принудителен ред;

Да предоставят фактически грижи за отглеждането, възпитанието и образованието.

Да извършват правни действия за защита на личните права на детето, свързани с неговото здраве, образование и гражданско състояние.

Да извършват правни действия за издаване на док.за самоличност;

Да внасят паричните средства на детето на негово име в банка в 7-дневен срок от получаването им. Върху несвоевременно внесените суми дължат лихва.

Да дават сведения на родителите за детето и да им съдействат за личния им контакт с него;

Да изразят мнение преди постановяване на решение, което се отнася до промяна на мярката за закрила на детето.

Настаняването извън семейството се прекратява (чл. 29): 1. при разваляне на договора; 2. с изтичане на срока; 3. при взаимно съгласие на страните по договора; 4. с осиновяването на детето; 5. с навършването на пълнолетие от детето, а ако учи - до завършването на средно образование, но не повече от 20-годишна възраст; 6. с отпадане на основанията по чл. 25, ал. 1; 7. при смърт на съпрузите или на лицето от приемното семейство; 8. при промяна на мярката за закрила; 9. при промяна в обстоятелствата, свързани с детето, ако е в негов интерес; 10. при смърт на лицето/лицата от семейството на роднини или близки; 11. при смърт на детето.

Настаняването се прекратява от съда „по искане на приемното семейство, на семейството на роднини или близки, на дирекция "Социално подпомагане", на родителите на детето или на прокурора, освен в случаите по чл. 29, т. 4, 5, 7, 10 и 11“, като до произнасяне на съда прекратяването може да се извърши временно от дирекция СПод.

Приемно семейство са двама съпрузи или отделно лице, при което се настанява дете за отглеждане като се сключва договор. Съпрузите или лицето от приемното семейство не са носители на родителските права и задължения. Чл. 31 „(2) Утвърждаването на кандидатите за приемно семейство се извършва от Комисията по приемна грижа, която се създава към регионалната дирекция за социално подпомагане. (3) Регионалната дирекция за социално подпомагане поддържа регистър на утвърдените приемни семейства“. Законът казва и кои не могат да кандидатстват за приемно семейство, напр. ненавършилите пълнолетие, поставените под запрещение, които са били лишени от родителки права и др. (чл. 32).

Приемното семейство и семейството на роднини или близки са задължени да дават сведения на родителите за детето и да им съдействат за личните им отношения с него. Ако такива отношения са в интерес на детето, районният съд се произнася по техния режим с определение.


