# **Доказване в исковия процес. Понятие и видове доказване. Предмет и обсег на доказване. Тежест на доказване.**
## **Доказване в исковия процес.**
Предмет на едно гражданско дело какво е. Това е едно спорно гражданско правоотношение. Задачата на съда е в рамките на исковото производство е да установи дали то съществува или не. По изключение може и да е факт, а не правоотношение. 

Правилото е, че предмет на делото е право, респективно правоотношение. Понеже правата и правоотношенията не могат да бъдат сетивно възприети, тъй като физически не съществуват, то възникването, съществуването, прехвърляне, погасяване на едно правоотношение зависи от това дали е настъпил даден факт, който законодателят е регламентирал като релевантен за възникването на съответното правоотношение, промяната му или погасяването му. Когато ищецът търси защита на едно свое право, в исковата молба трябва да посочи фактите, от които според него произтича неговото право. На свой ред ответникът, когато предявява възраженията си, трябва да посочи тези факти, на които ги основава.  

` `В преобладаващите случаи от делата страните спорят относно това какви факти са възникнали във връзка с това спорно материално правоотношение. И доказването като процесуална дейност на съда и страните в рамките на исковото производство е именно тази дейност, която е свързана с установяването на истината относно фактите, които са релевантни за това материално правоотношение, материално право, което е предмет на делото. Това е доказването. От гледна точка на страните доказването е такава дейност, в която всяка страна се стреми да убеди съда в това, че нейните фактически твърдения са верни.  

` `Фактите, които са от значение по граждански дела, по правило са факти на миналото. Възникнали преди процеса, извън процеса. Възможно е някакъв факт по изключение да се случи в самото дело. Доказването по граждански дела е вид историческо доказване (нещо в миналото). Поради което и установяването на тези факти по граждански дела става като се съберат следите, които тези факти от миналото са оставили в настоящето.  

` `Разбира се, в гражданския процес особеното на това историческо доказване не може да стане с всякакви източници на информация. Законодателят е предвидил стриктна уредба на източниците на информация на тези подлежащи на доказване факти. Доказване може да се провежда само с тези предвидени и уредени в закона доказателствени средства (предвидени и уредени в закона източници на информация относно подлежащите на доказване факти).  
## **Понятие и видове доказване.**
Значението на доказването. Голямо. За съда доказания факт е равен на осъществил се. А недоказаният факт се третира като неосъществил се факт. Имаме една равнозначност между доказан и осъществил се факт. На следващо място, всъщност решението на съда е един извод, който прави съда. Въз основа на какви предпоставки го прави? Две. Голямата предпоставка - т.н. съдийски силогизъм (правната норма). Малката - фактите, установени по делото. Решението е един извод на съдията - възникнало ли е това право, не е ли възникнало. Доказване винаги има в процеса (е, има изключения, знаете).  

` `Продължаваме с видовете доказване. В зависимост от резултата от доказването, то се дели на пълно и непълно. Дефинициите на видовете доказване не са легални, те са теоретични, но се използват в практиката (като отворите решение, може да ги видите). Пълно е доказването, при което по делото се създава сигурно, несъмнено убеждение, че даден факт се е осъществил или пък, че не се е осъществил. Несъмнено, сигурно установено. Правилото е, че значение по гражданските дела основно има пълното доказване, особено ако се отнася до фактите, релевантни за правото, предмет на делото. Непълно пък е доказването, при което има вероятност, че даден факт се е осъществил или не се е осъществил. Но не и сигурност, не и несъмненост, че се е осъществил. По правило непълното доказване има значение основно с оглед на това, че може да осуети пълното доказване на насрещната страна. Това му е може би основната функция. В някои случаи обаче ще видите, че самия законодател свързва определени правни последици с непълно по вид доказване. Може да се различни. Да кажем, непълно е доказването при неприсъственото съдебно решение. Достатъчно е ищецът да е доказал, че искът е вероятно основателен, респективно вероятно неоснователен (за ответника) - чл. 239 ГПК. Има и други неща - чл. 165, ал. 2 ГПК - законът свързва с вероятното доказване на симулацията с писмен документ с това, че страната, успяла да докаже вероятна симулация, й се допускат свидетели, с които да успее по пълен начин да докаже симулацията. Благоприятната последица е процесуална.  

На следващо място с оглед на  това дали страната, която провежда доказването, носи доказателствената тежест относно съответния факт или не, делим доказването на главно и насрещно. Главно е доказването, което провежда страната, която носи доказателствената тежест относно съответния факт. Може ли ответникът да доказва главно? Да. Няма значение процесуалната роля - всяка страна може да провежда главно доказване относно факта, за който носи доказателствената тежест. За да е успешно главното доказване, то трябва да е пълно. Насрещното доказване - такова доказване провежда страната, която не носи доказателствената тежест относно съответния факт. За яснота да кажем, че тази страна не е длъжна да провежда насрещно доказване. Същото ли ще доказва? Не. Обратното ще доказваме. Обратното на това, кеото другата страна се мъчи да докаже. Аз се опитвам да докажа, че съм била днес на работа, а насрещната страна може да провежда насрещно доказване, че не съм била днес на лекции. Достатъчно е насрещното доказване да е непълно. Разбира се, всеки се стреми да докаже пълно факта. Но тук насрещното доказване може да е успешно и когато е непълно. Насрещното - този, който не носи доказателствената тежест, не на ответника. Не е доказване по насрещен иск.  

` `Има специфики при доказването при оборими презумпции. Презумпционна предпоставка. Един факт - А. И вторият факт - Б, презюмирания факт. Тази част я актуализира проф. Стамболиев в учебника. Не си спомням дали го е написал това нещо в учебника, но както и да е. Презумпционната предпоставка (А) трбява да се докаже от този, който се позовава на презумпцията, и то главно/пълно. Ако успее, тогава се приема (до доказване на противното), че презумирания факт (Б) се е осъществил. Но очевидно може да се доказва, че презумирания факт не се е осъществил. Това доказване го наричаме обратно доказване. Това доказване е главно и за да е успешно, трябва да е пълно. То е подвид на главното. Да кажем презумпцията за бащинство. Иск за оспорване на бащинство. Ако са установени предпоставките, тогава се приема, че съпругът на майката е баща на детето. Той оспорва презюмирания факт и ако не успее да докаже, че не е, пълно (а не просто съмнения), искът ще се отхвръли. Проф. Стамболиев обича симетрията и казва, че като има обратно доказване, трябва да има и друго - право доказване (доказване на презумпционната предпоставка). Ако го видите в учебника, това значи. Я сега да заплетем нещата. Може ли мъжът да иска да докаже факт А - презумпционанта предпоставка? Да. Какво е това доказване? Насрещно. Достатъчно е да е непълно, за да е успешно. Може и да е пълно (още по-успешно).  

На следващо място с оглед на предмета на доказването, тоест факта, който е предмет на доказването, делим доказването на пряко и косвено. Пряко е доказването на правно релевантен по делото факт. Това е факт, който е релевантен за самото материално правоотношение, предмет на делото. То е пряко доказване. Косвено е доказването на т.н. доказателствени или доказателствено релевантни факти. Тях предполагам не сте ги чували. Това е по-специфичен термин на доказването (доказателствено релевантен). Какво да търся, за да разбера дали е правно релевантен някой факт? Дали е предвиден. А доказателствено релевантен факт? Такъв факт, който очевидно не е пряко правнорелевантен, който да е в някаква връзка с правнорелевантен факт, от която връзка ние можем да направим определени изводи за това дали правнорелевантният факт се е осъществил или не се е осъществил. Това е някакъв си друг факт, който просто има някаква връзка с правнорелевантния факт. Ако фактът е самият договор. То въобще косвеното доказване, пристъпваме към него, когато нямаме възможност за пряко. Релевантният факт по делото е сключването на самия договор. Бих могла да доказвам, че сме водели преговори. Преговорите правнорелевантен факт ли са? Какъв му е проблемът на косвеното доказване? Проблемът е, че то много трудно може да е пълно. Трудно е. Чак невъзможно не е, разбира се, но е трудно. Не е забранено, но не е предпочитано.
## **Предмет и обсег на доказване.**
Това са факти, вече казахме. Знаете какво е факт. Конкретно явление или състояние, което е определено във времето и пространството. Факт по смисъла на доказването имаме предвид стриктно факт. Естествено, предмет на доказване по отделното дело не са всякакви факти, а само тези, които са релевантни по делото - правно или доказателствено релевантни. Третираме, и са факти, т.н. опитни правила - някакви правила на техниката, науката, изкуствата. Свързани с някакво взаимодействие между някакви факти. Да кажем, от дължината на спирачния път на еди-какъв-си автомобил може да се направи извода за скоростта, с която се е движил автомобилът.  

` `Ако по делото има спорно преюдициално правоотношение (обуславящо за правоотношението, предмет на делото), е ли то факт в стриктния смисъл? То е правнорелевантен факт, от който зависи съществуването на правоотношението по делото. От гледна точка на доказването, то самото не е факт. Доказва се чрез фактите, от които то възниква. Ролята на правнорелевантен факт може да изпълнява факт в стриктния смисъл на думата, но може и едно право. В сферата на доказването трябва да е стриктно факт.  

` `В предмета на доказването влизат и т.н. отрицателни факти. Положителен факт е нещо, което е станало, случило се е. Явила се е страната на еди-коя-си дата в нотариалната кантора. Отрицателен факт е нещо, което не се е случило. Не се е явил РС два последователни дни на работа. Предмет на доказването са и положителните, и отрицателните факти. Отрицателните не са изключени от предмета на доказването. Обикновено, когато имате оборими презумпции, при тях всъщност се възлага на страната доказването на един отрицателен факт. Проблемът при отрицателните факти е как да се разпредели доказателствената тежест при тях. Няма никакъв спор, че в предмета на доказване могат да влизат и влизат отрицателни факти. Очертава ли съда някъде предмета на доказване по делото? Да, в доклада - чл. 146, ал. 1, т. 1.  

` `Следващото понятие в доказването - обхват, или обсег, на доказването. И двете се използват. С това понятие пък очертаваме тези факти, които подлежат на доказване по делото. Това е по-тясно понятие от предмета на доказване, защото тук влизат само факти, които трябва да бъдат доказани и извън него са фактите, които не се доказват по делото, въпреки че са релевантни към него. Кои са тези факти? Известните? Кому известни? Съдията седи на опашка някъде и изведнъж научава релевантен факт по делото. Не му е служебно известен този факт. Купуването на химикалка не ми стои като действие, включено в компетентността на съдията.  

` `Кои са тези факти? Няколко групи. Общоизвестните факти на първо място. Това са такива факти, известни на неограничен кръг лица, но все пак на определено място. Това място трябва да е района на съда (България е малка, така че в общи линии всичко се знае). Но в друга държава, не означава, че ние ще го третираме като общоизвестен у нас.  

` `Служебноизвестни факти - станал известен на съдията във връзка с неговата служебна функция. Узнал го е именно в това си качество - като съдия. Не в някакво лично, друго качество. Ако в лично качество го е узнал, тогава няма да е служебноизвестен факт, какво ще правим? Съдията е бил на опашката и е узнал факт, релевантен по делото. Самият съдия е свидетел на даден факт - видял го е. Ще го конституираме като друго процесуално качество. За да е служебноизвестен факт, трябва да го е узнал в качеството си на съдия. Но ако е бил на почивка, тогава няма как така да се третира факта. Длъжен ли е да уведоми страните, че третира дадени факти като общоизвестни или служебноизвестни? Да, в доклада и след това страните може да оспорват. Тези факти се приемат за ненуждаещи се от доказване. 

` `Презюмираните факти - също не ги доказваме, независимо дали става дума за оборима или необорима презумпиця.  

На следващо място не подлежат на доказване безспорните факти. Съдът трябва също да ги включи изрично в доклада си и да уведоми страните, че третира фактите като безспорни.  
## **Тежест на доказване.**
Проблемът за доказателствената тежест е свързан със ситуацията, при която по делото не е установено по несъмнен начин нито, че даден факт се е осъществил, нито че не се е осъществил. Не е доказано. Правилото на доказателствената тежест всъщност дава указание на съда как в такава ситуация да реши спора. Проблемът с доказателствената тежест е свързан именно в тази хипотеза, когато не е установено по несъмнен начин фактическото положение. Например иск за отмяна на незаконно уволнение - 2 поредни дни (ще си го проверите дали не е три, не е фатално). Ищецът се мъчел да докаже, че е бил, отвентикът - че не е бил. Какво решение да постанови този съд? От гледна точка на съда правилото, което той ще следва в такава ситуация е правото му да приеме, че недоказания факт е неосъществил се факт, съответно не са настъпили неговите благоприятни последици. От гледна точка на страните въпросът за доказателствената тежест и за тях не е безразличен. Поради което законодателят въвежда правило по отношение на това как се разпределя доказателствената тежест между страните. Коя страна кои факти следва да докаже по делото, респективно съдът ще има правото да приеме, че фактът не се е осъществил и не са настъпили благоприятните му последици.  

Самото правило впрочем се съдържа в чл. 154, ал. 1 ГПК. Фактите, на които основава своите искания и възражения. Фактите, които за нея пораждат благоприятни правни последици. Изгодни за страната факти. Това е единственото общо правило по отношение на разпределението на доказателствената тежест. Как да го конкретизираме в рамките на отделното дело това правило? Материалното право ни казва какви последици поражда съответния факт - за кого и какви. Оттам ще се ориентира съдията, за да разпредели конкретно доказателствената тежест. И тук се поражда един въпрос, донякъде безспорен вече, дали когато законодателят свързва пораждането на благоприятни правни полседици с отрицателен факт, той следва да бъде доказан от страната, за която са тези благоприятни правни последици или да не носи тя доказателствената тежест. Проблемът е, че положителните факти се доказват много по-лесно. Защо? Защото нещо, което е станало, е оставило някакви следи. Едното от становищата, от тази гледна точка, е, че не трябва да се възлага доказването на отрицателни факти. Другото е, че независимо от това, трябва да се доказва този отрицателен факт. Напоследък преобладаващо е като че ли второто разбиране - следва да се възложи доказателствената тежест на страните за доказване на отрицателни факти. Истината е, че рядко законодателят включва отрицателни факти във фактическия състав. Така че не са често тези хипотези, при които се налага да се доказва такъв факт. Все пак има такива случаи. Имаше образувано тълкувателно дело (беше и на двете колегии, след което се трансформира само на гражаднската колегия и само по отношение на един вид иск) - ТР 6/2013 ОСГК. Дали при иск по чл. 344, ал. 1, т. 3 КТ би трябвало да е искът, с който се претендира обезщетение за периода, в който незаконно уволненото лице е оставено без работа. При този иск кой трябва да докаже, че уволненото лице не е получавало възнаграждение? И ВКС прие, че незаконно уволнения РС трябва да го докаже това. На мен ми се струва, че може да се възложи доказателствена тежест на страната за доказване на конкретен факт, а не абстрактно множество от някакви абстрактни факти. Струва ми се, че е невъзможно да се постигне пълно доказване. По моему е невъзможно да се запълни едно абстрактно множество. По тази логика трябва в ревандикационен иск ищецът да докаже, че ответника не държи имота на някакво основание.  

` `Още две думи за доказателствена тежест. Чл. 161 ГПК. Интересно, специфично правило. Общо е тук. Има и частни проявления. Особеното на правилото на чл. 161 е това, че законодателят позволява да се правят доказателствени изводи от процесуалното поведение на страните. Съдът може да приеме, че обстоятелствата, за които са поискани тези доказателствени средства, са се осъществили за страната, която създава пречки. Какво трябва да се посочи по чл. 161? Фактът, който ще доказвате с това доказателствено средство. Задължили сме нашия РС да си представи трудовата книжка, но не я представи, въпреки че е задължен от съда (или пък оглед на машина във връзка с договор за изработка и страната, у която се намира тя, не дава достъп на вещото лице до нея) на това основание съдът може да приеме за доказани фактите. Защо чл. 161 казва “може”? Ако по делото има други доказателства, тогава съдът няма как да прилага чл. 161. Ще се приложи, когато поради това неоказване на съдействие, изобщо не са събрани доказателства относно съответния факт.  

` `И още едно специфично и особено правило - чл. 162 ГПК. Задължава съдът, когато искът е установен по своето основание, но няма достатъчно данни за размера му, законът задължава съдът сам да прецени или събере доказателствени средства относно размера на исковата претенция. С други думи, когато искът е установен по своето основание, може ли да бъде отхвърлен понеже не е доказан размерът му. Съдът е длъжен сам да събере доказателства, за да установи размера на претенцията, когато тя е установена по основание. Условно - доказателствена тежест върху съда относно размера на установената по основание претенция.


