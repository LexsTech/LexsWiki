# **Оздравително производство. План за оздравяване. Съдържание. Легитимация и срок за предявяване. Разглеждане и приемане на плана от събранието на кредиторите. Утвърждаване на оздравителния план от съда. Последици. Прекратяване на производството при утвърден от съда оздравителен план. Възобновяване на производството при неизпълнение на утвърдения план.**
## **Оздравително производство.**
Когато имаме само открито производство по несъстоятелност, има възможност да се проведе процедурата чрез оздравително производство. То не е класическо универсално принудително изпълнение, защото не се осребрява масата на несъстоятелността, а напротив се цели да не се стигне до осребряване на масата. Но е колективна процедура, тъй като участват и плана засяга всички кредитори и цялата маса на несъстоятелността. Както ще видим от задължителното съдържание на плана – чл. 700, то съответства на обявените в чл. 607, ал. 1 и 2 цели – да осигури справедливо удовлетворяване на кредиторите и възможност за оздравяване предприятието на длъжника. В производството по несъстоятелност се вземат предвид интересите на кредиторите, длъжника и неговите работници. Виждаме целта за удовлетворяване на кредиторите и също ще видим, че е вярно, че длъжникът може да предложи план за оздравяване, но такъв план може да бъде предложен от кредитори, притежаващи 1/3 от обезпечените или 1/3 от необезпечените вземания, или от самия синдик. И във всички случаи планът се гласува от събранието на кредиторите. Неговото съдържание може да бъде различно от волята на длъжника. Всъщност мнозинството от кредиторите съобразно размера на техните вземания налага своята воля на длъжника и на останалите кредитори. Колективната процедура се изразява в обстоятелството, че съгласно чл. 616 всички кредитори на длъжника участват в това производство, както видяхме, за да стане това, всъщност те трябва да предявят своите вземания /чл. 685-688/, като знаете вече кои вземания се включват служебно в списъка на приетите вземания.  

Както посочих, оздравителното производство е факултативна фаза в производството по несъстоятелност. Съгл. чл. 625, ал. 4 още с молбата си длъжникът или кредиторът може да предложи и план по чл. 696. Но то може да се проведе след процедурата за приемане на вземанията. Оздравителното производство може да бъде проведено, когато е открито производство по несъстоятелност, без той да е обявен в несъстоятелност /сравни чл. 630, ал. 1 и ал. 2/. В случаите по чл. 630, ал. 2 не може да се предлага план за оздравяване /чл. 697, ал. 3/. Когато има само РОПН, възможността за неговото провеждане зависи от състоянието на имуществото на длъжника и на дейността на предприятието му, както и от намирането на баланс между интересите на кредиторите и на длъжника. В практиката за съжаление малко дела минават през оздравително производство. 

Оздравителното производство е колективна процедура, която има за цел удовлетворяване на кредиторите и оздравяване на дейността на предприятието на длъжника. Не е многостранен договор, тъй като договор не се сключва. Не е съдебна спогодба, тъй като при нея  се разрешава правен спор, а с утвърдения план за оздравяване не се решава правен спор. Не е охранително производство. Защо не е охранително производство? Охранителното производство се характеризира с това, че е едностранно и имаме един молител. Охранителният акт е за съдействие за упражняване на права и не може да засяга чужди права. И както ви е известно, на основание чл. 538 ГПК, охранителният акт може да бъде оспорен по исков път от всяко трето заинтересовано лице и от прокурор, ако противоречи на закона. Когато е издаден охранителният акт, молителят няма право да обжалва този акт. Това ли е положението с решението за утвърждаване на плана? Ами то подлежи на обжалване, първо. Какво е положението с гласуването на плана? Той се гласува с размера на вземанията на кредиторите. По този начин на гласуване на плана, се налага волята на кредиторите върху волята на длъжника. Така че той, планът за оздравяване, не е просто в негова полза. Някои от последиците на оздравителния план, както ще видим по-долу, са благоприятни за Дл, напр. отсрочване,  разсрочване, но други може да не са в негова полза – например продажбата на предприятието му или обособена част от него; назначаване на надзорен орган. 

С плана Дл поема задължения! Ако не ги изпълнява, производството по несъстоятелност може да се възобнови. Въз основа на утвърдения с влязло в сила решение на осн. чл. 708 ТЗ във вр. с чл. 404, ал. 1, ако Дл не изпълнява преобразуваните с утвърдения оздравителен план вземания, всеки от кредиторите може да се извади ИЛ и да проведе изпълнително производство, разбира се при отсрочване и разсрочване на вземаните, когато настъпи новата му изискуемост.   

Задължителното съдържание на плана включва винаги начинът на изпълнение и отчитане на степента на изпълнение, която в сравнение с това, което биха получили кредиторите от съответния клас при осребряване на имуществото. Важно е, че длъжникът е легитимирано лице да подава план за оздравяване, но той се гласува от събранието на кредиторите, но може да не е приет и може да се включат допълнителни клаузи, включително надзорен орган по волята на събранието на кредиторите (което не е ЮЛ, всъщност – по волята на кредиторите с поголеми вземания, чийто общ размер е по-голям от 50%). Освен това видяхме, че легитимирани да депозират план за оздравяване са синдикът. Също 1/3 от обезпечените и 1/3 от необезпечените кредитори. С други думи – самият план за оздравяване може да бъде наложен на длъжника. 

Чрез определения в закона начин на гласуване на СК за приемане на оздравителния план, образуваното съобразно размера на вземанията /по гласове и изцяло/ мнозинство налага волята си на останалите кредитори. Планът, в т.ч. и преобразуващото му действие, има действие и спрямо несъгласните с плана кредитори. С оглед целта на чл. 607 – удовлетворяване на КР, на несъгласен кредитор трябва да се осигури това, което би получил при масата на несъстоятелността. Тази цел е ясно определена и в чл. 700, ал.1, т. 1, елемент от задължителното съдържание на оздравителния план. 

Не е задължително и няма нужда да пъхаме оздравителното производство в познати и от други клонове на правото. Оздравителното производство е колективна процедура, която има за цел да осигури оздравяване на дейността на предприятието на длъжника, с цел да се постигне удовлетворяване на кредиторите, да се отчетата интересите на длъжника и на неговите работници и служители. То е колективна процедура, защото в него участват кредиторите на несъстоятелността и цели тяхното удовлетворяване без да се осребрява масата на несъстоятелността, а чрез продължаването на дейността да се постигне удовлетворяване на кредиторите.   

Право да предложат план имат: 

длъжникът; 

синдикът; 

кредиторите, които притежават най-малко 1/3 от обезпечените вземания; 

кредиторите, които притежават най-малко 1/3 от необезпечените вземания; 

съдружниците, съответно акционерите, които притежават наймалко 1/3 от капитала на дружеството длъжник; 

неограничено отговорен съдружник; 

20% от общия брой на работниците и служителите на длъжника. Не могат да предлагат план кредиторите с вземанията, посочени в чл. 616, ал. 2 /чл. 697, ал. 2/. 

Оздравяването е възможно и при започнато принудително изпълнение по ДОПК. Чл. 224, ал. 2 ДОПК забранява на публичния изпълнител, когато производството по несъстоятелност е открито, без длъжникът да е обявен в несъстоятелност, да изнася на публична продан имущество, което е обект на наложените по реда на чл. 195, ал. 5–8 ДОПК обезпечения, преди да е изтекъл срокът за предлагане на план за оздравяване. Чл. 224, ал. 4 ДОПК предвижда и възможност за спиране на принудителното изпълнение при наличие на предложен план за оздравяване при посочените условия – когато планът отговаря на изискванията на чл. 189 ДОПК и предявените публични вземания са включени в списъка на приетите от синдика и одобрени от съда по несъстоятелността вземания. 

Оздравяване не може да бъде провеждано при откриване на производство по несъстоятелност за дружество, което е в производство по ликвидация. Съгл. чл. чл. 272а, ал. 1 ТЗ с решението за откриване на производството по несъстоятелност съдът обявява длъжника в несъстоятелност по чл. 630, ал. 2, съответно по чл. 632, ал. 1 ТЗ. 

Чл. 741а, изр. 2 ТЗ забранява провеждане на оздравително производство и при възобновяване на производство по несъстоятелност, прекратено поради сключване на извънсъдебно споразумение съобразно чл. 740 ТЗ. 
## **План за оздравяване.**
В чл. 696 е постановено, че с план за оздравяване може да се предвиди отсрочване или разсрочване на плащанията, частично или цялостно опрощаване на задълженията, реорганизация на предприятието, или извършването на други действия и сделки. В чл. 700, ал. 1 имаме императивни изисквания за задължително съдържание на плана. Чл. 700, ал. 2 ТЗ дава възможност, в плана за оздравяване да се предвиди продажба на цялото предприятие или на обособена част от него, превръщане на вземане в дял от капитала, новиране на задължение или извършване на други действия и сделки. Целта е оздравяване на дейността на предприятието. 

План може да се предложи най-късно до един месец след момента на обявяване в търговския регистър на определението на съда за одобряване списъка на приетите вземания по чл. 692 /чл. 698, ал. 1/. Срокът е преклузивен. В т. 7 от ТР № 1/2017 г. от 3.12.2018 г. по тълкувателно дело № 1/2017 г., ОСТК, ВКС се прие, че срокът за предлагане на оздравителен план – срокът по чл. 698, ал. 1 ТЗ за предлагане на оздравителен план тече от момента на обявяване в търговския регистър на определението на съда за одобряване на списъка на приетите вземания, предявени в допълнителния срок по чл. 688, ал. 1 ТЗ. 

В производството по несъстоятелност може да се предложи повече от един план. СК гласува по отделно за всеки план, но се утвърждава само един.  
## **Съдържание.**
С разпоредбата на чл. 700 ТЗ са предвидени законовите изисквания към съдържанието на плана за оздравяване. В чл. 700, ал. 1 е определено задължителното съдържане на плана, а факултативното съдържание на плана – в чл. 700, ал. 2–6 ТЗ.  Задължително съдържание на плана. Съгл. чл. 700, ал. 1  е определено задължителното съдържание на плана. Планът трябва съдържа: 

Т.1.степента на удовлетворяване на вземанията включени в одобрените от съда списъци към момента на внасяне на плана, начина и времето за плащане на кредиторите от всеки клас, както и гаранции за изпълнение на оспорените неприети вземания – предмет на висящи съдебни производства към датата на предлагането на плана. Тази разпоредба ярко показва, че планът не е просто за оздравяване на предприятието на длъжника, а това оздравяване е и с цел удовлетворяване на кредиторите. Начин на плащане може да бъде не само плащане на парична сума, но и други, допустими от закона способи за погасяване на задължения. При разсрочване на вземане следва да се посочи момент на изпълнение на всяка част от разсроченото вземане. Във връзка с необходимостта от извършването на преценката от съда по чл. 705 ТЗ вземанията следва да бъдат групирани в плана по посочените в чл. 703, ал. 2 ТЗ класове. 

Т. 2. условията, при които съдружниците в събирателно или командитно дружество се освобождават напълно или частично от поетите задължения. Знаете за солидарната отговорност отговорността на неограничено отговорните съдружници във връзка и с чл. 88.   

Т. 3. степента на удовлетворяване, което получава всеки клас кредитори в сравнение с това, което би получил при разпределение на имуществото по предвидения от закона ред. Тази разпоредба ясно показва колективния характер на процедурата и връзката между двете фази. В чл. 705 е постановено, че на несъгласен с плана Кр. трябва да бъде осигурено това, което би получил при осребряване на масата на несъстоятелността.  

Т. 4. гаранциите, които се дават на всеки клас кредитори във връзка с изпълнението на плана. Под „гаранции“ не се разбират обезпеченията, а всякакви мерки, обезпечаващи изпълнението на плана /вж. реш. № 83 от 27.11.2013 г. по т. д. № 940/2012 г., I т. о., ВКС, и реш. № 177/20.01.2014г. по т. д. № 1389/2013 г., I т. о., ВКС. 

Т.5. управленските, организационните, правните, финансовите, техническите и другите действия за осъществяването на плана. Необходимо е те да бъдат конкретно и ясно посочени. 

Т. 6. влиянието на плана върху заетостта на работниците и служителите на длъжника. 
### Факултативно съдържани на плана  
Съгл.чл. 700, ал. 2 ТЗ с плана да се предвиди продажба на цялото предприятие или на обособена част от него, както и начинът и условията на продажба и купувачът, или превръщане на вземане в дял от капитала, или новиране на задължение, или извършване на други действия и сделки.  Когато планът предвижда продажба на цялото предприятие или на обособена част от него, към плана съгл. на чл. 700, ал. 4 ТЗ трябва да се прилага проект на договор, подписан от купувача.  

Когато планът предвижда извършване на сделка, към него задължително следва да се приложи пазарна оценка на имуществото – предмет на съответната сделка (чл. 700, ал. 3 ТЗ).  Когато планът предвижда превръщане на вземания в част от капитала, към плана трябва да се прилага списък с имената на кредиторите, изразили съгласие да запишат дялове, съответно акции, пълно описание на непаричните вноски – вземания, паричната им оценка по чл. 72,  ал. 2 ТЗ, основанията на правата на вносителя, както и броят, видът и номиналната стойност на дяловете, съответно акциите, които се придобиват  (чл. 700, ал. 6, изр. 1 ТЗ), без в тези случаи да се прилага чл. 72, ал. 5 ТЗ (чл. 700, ал. 6, изр. 2 ТЗ). Ако имуществото на дружеството не е достатъчно, за да покрие паричните му задължения, превръщането на вземането в част от капитала се извършва по номиналната стойност на дяловете, съответно акциите (чл. 700, ал. 6, изр. 3 ТЗ). Ако имуществото на дружеството е достатъчно, за да покрие паричните му задължения, превръщането на вземането в част от капитала се извършва по балансовата стойност на дяловете, съответно на акциите (чл. 700, ал. 6, изр. 4 ТЗ). Когато планът за оздравяване предвижда превръщане на вземане в дял от капитала, решението за утвърждаване на оздравителния план има сила на решение на общото събрание на акционерите, съответно на съдружниците, за увеличаване на капитала чрез непарични вноски (чл. 700, ал. 6, изр. 5 ТЗ). 

Чл. 189, ал. 1, изр. последно ДОПК забранява преобразуване на публични задължения в акции и дялове от капитала на дружеството длъжник. Съгл. чл. 189, ал. 3 ЗОПК не се допуска намаляване на главницата по публични държавни и общински задължения. 

С плана за оздравяване може да се предвиди назначаване на надзорен орган за осъществяване на контрол върху дейността на длъжника за срока на действие на оздравителния план или за по-кратък срок (чл. 700, ал. 5 ТЗ).
## **Легитимация и срок за предявяване.**
Най-напред съдът преценява дали да допусне плана до разглеждане от събранието на Кредиторите.  

Преценява дали е подаден в срок и дали е подаден от легитимирано лице. 

Преценява дали планът за оздравяване има предвиденото в чл. 701, ал. 1 ТЗ задължително съдържание на плана. 

Няма производство по несъстоятелност, където да няма публични вземания. Затова съдът трябва да прецени дали са спазени изискванията на чл. 189, ал. 1–4 ДОПК. Съдът е длъжен  да  провери  дали  е  спазено  изискването на чл. 189, ал. 1 ДОПК, когато тази норма е приложима за съответното производство по несъстоятелност, съответно да даде указания. Съгл.  на чл. 189, ал. 1 ДОПК оздравителен план не може да предвижда намаляване, отсрочване и/или разсрочване на публични задължения без предварителното съгласие на министъра на финансите. То е условие за допускането на плана до разглеждане от събранието на кредиторите /чл. 189, ал. 5 ДОПК/. 

При извършването на проверката за допускането на плана съдът по несъстоятелността не може да обсъжда по същество отделните предложения, залегнали в плана. Той не може да преценява и тяхната целесъобразност, което правомощието е на събранието на кредиторите 
### Недопустимост на плана 
Ако съдът установи, че не са налице предпоставки за допускане на плана до разглеждане от събранието на кредиторите, защото планът е предложен от нелегитимирано лице /чл. 697, ал. 1 ТЗ:, или защото не е спазен срокът за предлагането му по чл. 698, ал. 1 ТЗ, той с определение да остави искането на вносителя без разглеждане. 

В случай че предложеният план не отговаря на изискванията на чл. 700, ал. 1, съдът изпраща съобщение на предложителя да отстрани в 7дневен срок допуснатите нередовности. Срокът е преклузивен. Ако в този срок нередовностите не бъдат отстранени, съдът по несъстоятелността не допуска плана до разглеждане от СК.  

Определението за недопускане на плана подлежи на обжалване в 7-дневен срок /чл. 701, ал. 3/.  В ТР от 14.07. 2018  по тълк. д. № 5/2015 на ОСГТК  на ВКС, т. 1. На осн. чл. 274, ал. 3, т. 2 сее прие, че въззивно определение, с което е потвърдено определение на първоинстанционен съд в производството по несъстоятелност за недопускане на оздравителен план до разглеждане от събранието на кредиторите (чл. 701 ТЗ) подлежи на касационно обжалване, тъй като то прегражда пътя за развитие на оздравителното производство.  
## **Разглеждане и приемане на плана от събранието на кредиторите.**
Когато съдът установи, че планът е представен от легитимирано лице и е предложен в законоустановения срок, както и че той отговаря на изискванията на чл. 700, ал. 1 ТЗ, с определение, постановено в закрито заседание в 7-дневен срок от изтичането на срока по чл. 698 ТЗ, той го допуска до разглеждане от събранието на кредиторите и определя датата на провеждането на събранието не по-късно от 45 дни от датата на определението. В чл. 622 не е предвидено изрично обявяването му в ТР. 

Обаче в чл. 702 е постановено, че съдът изпраща за обявяване в търговския регистър съобщение за датата на провеждане събранието на кредиторите за приемане на допуснатия до разглеждане план /ал. 1/; длъжникът и синдикът се призовават за събранието, а кредиторите се смятат за призовани с обявяване на съобщението в търговския регистър.
### Събрание на кредиторите за разглеждане на плана за оздравяване 
Планът се разглежда и приема от събранието на кредиторите. Задължение на съда по неговата организация е да изпрати съгласно чл. 702, ал. 1 ТЗ за обявяване в търговския регистър съобщение за датата на провеждане на събранието на кредиторите за приемане на допуснатия за разглеждане план. чл. 702, ал. 2 ТЗ задължава съда да призове длъжника и синдика за събранието, а за кредиторите е определено, че се смятат за призовани с обявяване на съобщението в търговския регистър. 

Няма изискване за кворум за провеждане на това събрание на кредиторите. Кредиторите не са длъжни да присъстват и гласуват на това събрание, изборът за това е техен. Решението на това събрание обаче има обвързващо действие и за кредиторите, които са имали право на глас, но не са го упражнили. 

На събранието на кредиторите за разглеждането на плана присъстват кредиторите, длъжникът и синдикът. Тези лица могат да участват в разискванията при разглеждането на плана. длъжникът и синдикът обаче не гласуват. 
### `	`Право да се гласува по плана 
Право да гласуват по плана имат само кредиторите, чиито вземания са приети /чл. 703, ал. 1, предл. първо ТЗ; чл. чл. 693 ТЗ/. Това са кредиторите, чиито вземания са възникнали преди датата на решението за откриване на производство по несъстоятелност, спрямо които планът има действие съгласно чл. 706, ал. 1 и 3 ТЗ. За кредиторите, чиито вземания са възникнали след тази дата, планът няма преобразуващо действие, като съдът с решението за утвърждаване на плана осъжда (освен ако в плана не е предвидено друго) длъжника да ги заплати, ако не са платени на падежа по чл. 639 ТЗ и съответно са предявени, включени в допълнителни списъци по чл. 688, ал. 3 ТЗ и приети по смисъла на чл. 693 ТЗ. Съгл. чл. 703, ал. 1, предл. второ ТЗ, при условие че им е признато право на глас по чл. 673, ал. 3 ТЗ, могат да гласуват и кредиторите, посочени в същата разпоредба. Съгл. чл. 673, ал. 3 съдът може да предостави право на глас и на кредитор по чл. 637, ал. 3, ако в подкрепа на вземането му са представени убедителни писмени доказателства, на кредитор с неприето вземане, който е предявил иск по чл. 694, както и на кредитор с прието вземане, срещу когото е предявен иск по чл. 694 за установяване несъществуване на вземането му. С т. 2 от ТР 1/2017 от 3.12.2018 г. по тълк. д. № 1/2017 г., ОСТК, ВКС, са дадени указания по приложението на чл. 673, ал. 3 ТЗ.  

За гласуването на кредиторите в СК, което се провежда за приемането на оздравителния план, има специални правила.Кредиторите с право на глас гласуват отделно в класове, изрично посочени в чл. 703, ал. 2 ТЗ. Първият клас включва кредиторите с обезпечени вземания и кредитори с право на задържане. Във втория клас гласуват кредиторите по чл. 722, ал. 1, т. 4 ТЗ. Третият клас кредитори са кредиторите по чл. 722, ал. 1, т. 6 ТЗ. Четвърти клас са кредиторите с необезпечени вземания, различни от тези от втория и третия клас Кредитори по чл. 616, ал. 2 ТЗ са обособени в петия клас, като вземанията на тези кредитори. 

Гласуването е възможно „за“ и „против“ приемането на плана. Равен на против е и гласуването „въздържал се“, вотът му е отрицателен, защото не е изразил съгласие за приемане на плана.  
### Начин на гласуването 
Гласуването може да бъде присъствено, както при останалите събрания на кредиторите, като се гласува лично или от пълномощник с изрично пълномощно за представителство в събрание на кредиторите. Специфика при гласуването на това събрание на кредиторите е възможността, посочена в чл. 703, ал. 3 ТЗ, кредитор да гласува и без да присъства на събранието, чрез писмо с нотариална заверка на подписа. 
### Мнозинство за приемане на плана 
За приемането на плана от съответния клас кредитори е необходимо обикновено мнозинство от размера на вземанията от класа /чл. 703, ал. 4 ТЗ/. Всеки кредитор има толкова гласа, каквато част представлява неговото вземане от размера на приетите вземания в класа и вземанията на лицата, на които е предоставено право на глас в класа от съда по несъстоятелността по чл. 673, ал. 3 ТЗ. 

Освен това, с оглед на изискването на чл. 703, ал. 6 ТЗ, за приемането на плана е необходимо против него да не са гласували кредитори с повече от половината от приетите вземания, независимо от класовете, в които се разпределят.  Приемането на плана се обявява в търговския регистър /чл. 703, ал. 8/. 
### Неприемане на плана от събранието на кредиторите 
Когато планът не е приет от събранието на кредиторите, фазата по оздравяването на предприятието приключва на практика. Това решение на събранието на кредиторите не подлежи на оспорване по реда на чл. 679 ТЗ. Меродавна е волята на кредиторите не подлежи на проверка. Тяхно право е да не приемат плана и когато те са го упражнили, последицата е посочена в чл. 710 ТЗ. Съдът по несъстоятелността преценява законосъобразността само на приет план за оздравяване, а когато планът не е приет, съдът не го разглежда и не дължи постановяване на съдебен акт по чл. 705, ал. 2 ТЗ. Когато предложеният план не е бил приет, съдът постановява решение за обявяване на длъжника в несъстоятелност, което подлежи на обжалване. 
### Възражение срещу приетия план 
Приемането на плана се обявява в търговския регистър /чл. 703, ал. 8 ТЗ/. Решението на събранието на кредиторите не подлежи на оспорване по реда на чл. 679 ТЗ. Срещу него може да бъде подадено възражение, а впоследствие може да бъде обжалвано решението на съда, с което се утвърждава планът. Възражение срещу приетия план може да бъде направено пред съда по несъстоятелността в 7-дневен срок, който тече от датата на гласуването /чл. 703, ал. 5, изр. 1 ТЗ, която е датата на събранието на кредиторите. Срокът е прeклузивен. 

Възражението може да бъде подадено от кредитор с прието вземане, както и на кредитор, чето вземане, е предмет на иск по чл. 694 ТЗ (респективно – по чл. 637, ал. 3 ТЗ) /чл. 703, ал. 5/. Възражение може да подаде и длъжникът.
## **Утвърждаване на оздравителния план от съда.**
Когато няма постъпили възражения, съдът утвърждава плана в закрито заседание/ чл. 704, ал. 3, изр. 1 ТЗ/. Съдът се произнася с решение  (чл. 705, ал. 2 ТЗ), което се вписва в търговския регистър /чл. 622 ТЗ/. 

Когато е направено възражение срещу приетия от събранието на кредиторите, съдът го разглежда в открито съдебно заседание, при закрити врата, с призоваване на длъжника,  синдика  и  направилия  възражението /чл. 704, ал. 3, изр. 2 ТЗ/. Когато са направени две и повече възражения, по възможност всички възражения се разглеждат в едно заседание и съдът се произнася по възраженията в 14-дневен срок от заседанието. съдът по възможност /чл. 704, ал. 3, изр. 3 ТЗ/. Актът, с който съдът се произнася относно утвърждаването на плана за оздравяване на предприятието на длъжника или отказа  за  това,  е  решение (чл. 705, ал. 2 ТЗ). То се вписва в търговския регистър съгласно чл. 622 ТЗ. 

Съгласно чл. 704, ал. 1 ТЗ съдът, при преценката дали да утвърди приетия от СК план, проверява дали са спазени изискванията на закона: изискванията за приемане на плана от събранието на кредиторите по чл. 703, ал. 1–4 и чл. 705, ал. 1, т. 1 и 2 ТЗ; законовите изисквания за съдържанието на плана по чл. 700 и чл. 705, ал. 1, т. 3–7 ТЗ. Съдът не може да изменя решението на събранието на кредиторите, съответно да измени приетия от събранието на кредиторите план и да го одобри в различен от приетия вид. Той преценява само неговата законосъобразност и утвърждава ли не утвърждава плана. Чл. 705, ал. 1, т. 1 ТЗ очертава обсега на проверката. 

Първото изискване е да са спазени изискванията на закона за приемането на плана от отделните класове кредитори (чл. 705, ал. 1, т. 1 ТЗ). На второ място, планът трябва да е приет с мнозинство на кредиторите с повече от половината от приетите вземания, включени в одобрените от съда списъци по чл. 692, ал. 1 и по чл. 692, ал. 4, като ако планът предвижда непълно плащане, поне един клас от кредиторите, които са го приели, трябва да получава непълно плащане (чл. 705, ал. 1, т. 2 ТЗ). Приемането на плана от класове кредитори, които не представляват повече от половината от размера на вземанията по чл. 703, ал. 1 ТЗ, не може да доведе до игнориране на волята на мнозинството от кредиторите по чл. 703, ал. 1 ТЗ. Когато планът предвижда непълно плащане, т.е. частично опрощаване, поне един клас с непълно плащане трябва да го е одобрил с обикновено мнозинство от вземанията в този клас. 

Всички кредитори от класа трябва да са поставени при равни условия, освен ако ощетените кредитори дадат писмено съгласие (чл. 705, ал. 1, т. 3 ТЗ). 

Приетият план може да бъде одобрен, когато на несъгласен кредитор той осигурява получаване на плащане, каквото би получил при разпределение на имуществото по предвидения от закона ред (чл. 705, ал. 1, т. 4 ТЗ).Плаща- нето, което получава несъгласният кредитор, не може да бъде по-малко от това, което би получил при осребряване на имуществото по реда на чл. 722, ал. 1 ТЗ. 

Съдът трябва да провери, че никой кредитор не получава повече от дължимото по приетото му вземане (чл. 705, ал. 1, т. 5 ТЗ). Съдът трябва да установи, че не се предвижда получаване на доход от съдружник или акционер до окончателното изплащане на задълженията към класа кредитори, чиито интереси са засегнати от плана (чл. 705, ал. 1, т. 6 ТЗ). При приемане, че са спазени законовите изисквания, съдът постановява решение за утвърждаване на плана за оздравяване на предприятието на длъжника и за прекратяване на производството по несъстоятелността. Съдът се произнася с решение относно утвърждаването на плана за оздравяване на предприятието или отказа за това. 

` `Ако в утвърдения от съда план за оздравяване по чл. 705 ТЗ не е предвидено друго, съдът с това решение осъжда длъжника да плати вземанията на кредиторите, възникнали след РОПН и неплатени на падежа, които са надлежно предявени /чл. 688, ал. 3/ и  включени в допълнителния списък (чл. 707, ал. 4 ТЗ).  

` `С него съдът може да назначи надзорен орган, ако такъв е предложен в плана или е бил избран от събранието на кредиторите. С това решение по искане на кредитор, на надзорния орган или на длъжника, с цел запазване на имуществото и осигуряване на изпълнението на плана, съдът може да определи имуществото, с което длъжни- кът да се разпорежда, само с предварителното разрешение на надзорния орган, а когато няма такъв – на съда, както и да замени един или повече членове на надзорния орган с други лица (чл. 707, ал. 3 ТЗ). Решението за утвърждаване на плана се вписва в търговския регистър. задължително и допълнително се обявява. 

Решенията на съда за утвърждаване на приетия от събранието на кредиторите план за оздравяване на предприятието на длъжника; за отказ да се утвърди приет от събранието на кредиторите план за оздравяване на предприятието на длъжника  подлежат на обжалване в 7-дневен срок от вписването на всяко от тях в търговския регистър /чл. 707а,   ал. 1 ТЗ/.  Обжалването е с въззивна жалба пред апелативния съд /чл. 613а, ал. 1/. Решението на апелативния съд подлежи на обжалване с касационна жалба пред ВКС /чл. 613а, ал. 1/. Въззивна жалба против решение за утвърждаване на плана не могат да подадат длъжникът и вносителят на плана, както и кредитор, който е гласувал за приемането му. Когато е постановено решение за отказ да бъде утвърден планът за оздравяване, въззивна жалба могат да подадат длъжникът и кредитор, който е вносител или е гласувал за приемането му.  

` `Преписи от подадени жалби трябва да се връчват за отговор съответно на длъжника и на останалите кредитори. Въззивният съд също е длъжен съгласно чл. 705, ал. 1, т. 1 ТЗ да следи служебно за съответствието на утвърдения от съда по несъстоятелност оздравителен план с императивните разпоредби на чл. 700 ТЗ и ако констатира нарушения на императивни изисквания относно съдържанието или при приемането на плана, трябва да отмени обжалваното решение и да откаже да утвърди плана, дори тези нарушения да не са релевирани изрично в жалбата на кредитора. Действие на решението за утвърждаване на оздравителния план. 
## **Последици.** 
Решение за утвърждаване на плана за оздравяване няма незабавно действие! Утвърденият от съда с влязло в сила решение план е задължителен за длъжника и кредиторите, чиито вземания са възникнали преди датата на решението за откриване на производството по несъстоятелност /чл. 706, ал. 1/. По отношение на тях то има предвиденото в плана преобразуващо действие, напр. отсрочване разсрочване на изпълнението /чл. 706, ал.2/. С влизането в сила на решението, с което се утвърждава планът и се прекратява производството по несъстоятелност /чл. 707, ал. 1/. Прекратяват се и правомощията на синдика (арг.  чл. 736 ТЗ). 

На осн. чл. чл. 708 ТЗ във вр. с чл. чл. 404, т. 1 ГПК на основание на утвърдения от съда план кредиторите могат да поискат издаване на изпълнителен лист по реда на чл. 405 ГПК за изпълнение на преобразуваното вземане, независимо от неговия размер. Молбата се подава до съда по несъстоятелността, който извършва проверката дали вземането е предмет на плана и дали според предвиденото в него то е изискуемо. 

Издаване на изпълнителен лист въз основа на решението на съда за одобряване на плана, когато в него длъжникът е осъден да плати приети съгласно  чл. 693 ТЗ вземания на кредиторите за вземания, възникнали след датата на решението за откриване на производството по несъстоятелност, предявени включени в допълнителен списък /по чл. 688, ал. 3 ТЗ/, могат да поискат тези кредитори съгласно чл. 404, т. 1 ГПК. 

Съгл. чл. 707б, ал. 1 За вземанията по чл. 706, ал. 1 започва да тече нова давност по чл. 110 ЗЗД от деня на влизане в сила на решението за утвърждаване на плана за оздравяване, когато тези вземания подлежат на незабавно удовлетворяване, а ако с плана изпълнението им е отсрочено или разсрочено – от настъпване на изискуемостта. Освен това, в случай че бъде поискано възобновяване на производството по несъстоятелност, давност не тече за приетите вземания, докато трае производството по възобновяването. 

Планът за оздравяване поражда действие от момента на влизане в сила на съдебното решение, с което той е утвърден. Съгл. на чл. 706, ал. 1 ТЗ утвърденият от съда план е задължителен за длъжника и за всички кредитори, чиито вземания са възникнали преди датата на решението за откриване на производството по несъстоятелност. Вземанията на тези кредитори се преобразуват съобразно с предвиденото в плана (чл. 706, ал. 3 ТЗ) . Поръчителите и лицата, които са учредили залог или ипотека за обезпечаване на задължение на длъжника, както и солидарно задължените с него лица, с изключение на тези по чл. 610, не могат да се ползват от предвидените с плана облекчения /чл. 706, ал. 2/. 

Когато утвърденият план за оздравяване е включено изискване за сключване на договор за продажба на цялото предприятие или на обособена част от него, срокът за сключването му е едномесечен от влизането в сила на решението за утвърждаване на плана (чл. 706а, ал. 1 ТЗ). Ако в този срок не се сключи договор за продажба съобразно проекта към утвърдения план за оздравяване, всяка от страни те може в едномесечен срок от изтичането на едномесечния срок по ал. 1 да поиска от съда по несъстоятелността да обяви договора за сключен съгласно проекта по чл. 700, ал. 4 ТЗ, приет на събранието на кредиторите (чл. 706а, ал. 2 ТЗ). Искът е конститутивен. Ако в срока по чл. 706а, ал. 2 ТЗ никоя от страните не поиска обявяване на договора за сключен и при направено искане от кредитор, е, че съдът по несъстоятелността възобновява производството и обявява длъжника в несъстоятелност (чл. 706а, ал. 3 ТЗ). 

Специална защита се предвидена в чл. 706, ал. 5 ТЗ, съгласно която при предвидена в плана продажба на цялото предприятие или на част от него, след осъществяването на извършените от купувача действия на разпореждане преди окончателното плащане на цената са недействителни по отношение на кредиторите на несъстоятелността.
## **Прекратяване на производството при утвърден от съда оздравителен план.** 
## **Възобновяване на производството при неизпълнение на утвърдения план.**
Неизпълнението от страна на длъжника на неговите задължения предвидени в утвърдения с влязло в сила решение план за оздравяване е основание за възобновяване на производството по несъстоятелност. Основание за възобновяване на производството е и неизпълнението на задължението за сключване на договор съгласно чл. 706а, ал. 3 ТЗ. Основание за неговото възобновяване е и неизпълнение от длъжника на неговите задължения по чл. 700а, ал. 5, 6, 7 и 8 ТЗ във връзка с осъществяване на правомощията на надзорния орган, ако такъв е назначен с решението на съда за утвърждаване на плана и за прекратяване на производството по несъстоятелността.  

Възобновяването на производството по несъстоятелността не настъпва по силата на закона автоматично. Необходимо е съдът на бъде сезиран от легитимирано лице. Съгл. чл. 709, ал. 1 ТЗ право да поискат възобновяването имат кредиторите, които не са удовлетворени съгласно предвиденото в плана и чиито вземания са преобразувани с плана и представляват не по-малко от 15 % от общия размер на вземанията по плана. Право да поиска възобновяване има и надзорният орган по чл. 700а ТЗ. Съгл. чл. 189, ал. 5, изр. 2 ДОПК при неизпълнение на оздравителния план съдът възобновява производството по несъстоятелност по искане на министъра на финансите или на упълномощено от него лице, като в този случай не се прилага изискването публичните задължения да представляват не по-малко от 15 % от общия размер на вземанията съгласно чл. 709, ал. 1 ТЗ. 

Съгл. чл. 706а, ал. 3 ТЗ кредитор може да поиска възобновяване на производството по несъстоятелността от съда, ако в срока по чл. 706а, ал. 2 ТЗ никоя от страните не поиска обявяването на договора за сключен. Не е необходимо да се доказва нова неплатежоспособност, съответно свръхзадълженост/чл. 709, ал. 1/. Молителят трябва да факта на неизпълнението, допуснато от длъжника, на което той основава своето искане до съда.  

Съгл. чл. 709, ал. 4 ТЗ искането се разглежда от съда по не- състоятелността в 14-дневен срок от постъпването му, в открито съдебно заседание, с призоваване на направилия искането кредитор и на длъжника. Тъй като законът допуска искането за възобновяване да бъде направено и от надзорния орган, в такъв случай следва той да участва в съдебното производство. Ако съдът прецени, че са налице посочените в искането основания за възобновяване на производството по несъстоятелност, той го възобновява и обявява длъжника в несъстоятелност /чл.  710,  и  чл. 711 ТЗ/. Ако прецени, че искането е неоснователно, той го отхвърля като неоснователно. И двата вида решения се обявяват в търговския регистър съгласно чл. 622 ТЗ и подлежат на въззивно и касационно обжалване. Когато с решението съдът отказва възобновяването, срокът за обжалване тече от връчването на съобщенията за постановяването му с преписите от него на участвалите в производството лица (кредитор, длъжник, евентуално надзорен орган). Когато с решението съдът възобновява производството по несъстоятелността и обявява длъжника в несъстоятелност, то подлежи на обжалване съгласно чл. 713, ал. 1 ТЗ в 7-дневен срок от вписването му в търговския регистър. Това решение има незабавно действие съгласно нормата на чл. 714 ТЗ. С възобновяването на производството по несъстоятелността се прекратяват правомощията на надзорния орган, ако такъв е бил назначен. Възобновяват се правомощията на синдика. 

По време на производството пред съда по разглеждане на искането за възобновяване давност не тече за приетите вземания съгласно изричната норма на /чл. 707б, ал. 2 ТЗ/. 
### Последици на възобновяване на производството по несъстоятелност 
Когато възобнови производството по несъстоятелност съдът постановява решение за обявяването му в несъстоятелност /чл. 710, чл. 711/. Във възобновеното производство по несъстоятелност не може се провежда оздравително производство /чл. 709, ал. 3/. Когато съдът възобнови производството по несъстоятелност, съгл. чл. 709, ал. 2 преобразуващото действие на плана по отношение на правата на кредиторите и обезпеченията се запазва. Съгл. чл. 224, ал. 6 ДОПК при неизпълнение на утвърдения план за оздравяване по отношение на удовлетворяването на публичните вземания спряното производство за принудително събиране се възобновява, като в този случай разпоредбите на чл. 706, ал. 1 и 3 ТЗ не се прилагат по отношение на публичните вземания. Съгл. чл. 227д, ал. 2 НК носи наказателна отговорност търговец, който е обявен в несъстоятелност, без да е изпълнил задълженията си по предшестващ оздравителен план.


