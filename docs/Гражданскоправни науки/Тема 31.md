# **Защита на кредитора. Отговорност на длъжника с имуществото му. Упражняване правата на длъжника от кредитора. Отменителен иск.**
## **Обща характеристика**
Правото урежда способи, които защитават кредитора срещу неизпълнение на длъжника и подготвят удовлетворението му. Тези способи се наричат обезпечения. Определят се като акцесорни права.  Общата част на ЗЗД урежда в гл.VІІ следните обезпечения: секвестируемост на длъжниковото имущество, косвен иск, Павлов иск, привилегии, поръчителство, залог и ипотека. Този списък не е изчерпателен ЗЗД урежда и други обезпечителни права като правото на задържане. Обезпечителни функции имат и неустойката, задатъка и солидарните задължения. ГПК урежда и други способи за осигуряване на изпълнението като отрицателния установителен иск и обезпечителните мерки по чл.389-403 ГПК.  

Някои обезпечения имат материалноправен характер (поръчителство), а други са процесуални фигури (привилегии). Обезпеченията се различават и по своя обхват. Например секвестируемостта засяга цялото имущество на длъжника, а залогът и ипотеката само отделени негови елементи. Изпълнението на всяко вземане може да бъде гарантирано с множество обезпечения. Едно обезпечение може да гарантира изпълнението и на няколко вземания. 

Най-общото обезпечение на длъжника е отговорността му с цялото му имущество чл. 133 „Цялото имущество на длъжника служи за общо обезпечение на неговите кредитори, които имат еднакво право да се удовлетворят от него, ако няма законни основания за предпочитане.“. Има два способа за принудително изпълнение: 1. Индивидуално – един взискател. Останалите кредитори няма да могат да получат това, което този кредитор е събрал. 2. Универсално – производство по несъстоятелност. Всички кредитори се свикват чрез публикация в ТР. И в двата случая кредиторите са зависи от имуществото на длъжника. При индивидуалното изпълнение, ФЛ неудовлетворените вземания не се погасяват и длъжникът придобие ли нещо веднага му се взима. За някои е важно освен общото обезпечение да имат и друго – така се избягва конкуренцията с останалите кредитори.
### Видове обезпечения: С оглед целта (функциите си)
Обезпечения срещу неплатежоспособността на длъжника т.н. същински обезпечения; 

Превантивни: косвен иск, отменителен иск, съдебни обезпечения;

С последващ ефект при принудително изпълнение:

Обезпечения, които не дават право на предпочитание: поръчителство, банкова гаранция, солидарност;

Обезпечения, които дават право на предпочитително удовлетворение: залози, ипотека, право на задържане;

Обезпечения чрез придобиване/запазване на собственост от кредитора: запазване на собствеността до насрещно изпълнение по чл.205, фидуциарно прехвърляне между търговци при разрешена продажба с право на изкупуване по чл.333 ТЗ;

Средства за косвен натиск върху длъжника т.н. несъщински обезпечения: отговорност за вреди, неустойка,задатък (но получилият задатък е обезпечен и срещу неплатежоспособността на длъжника), възражение за неизпълнен договор; 

**С оглед предмета:** 

Лични – наред с длъжника отговорност за задължението поема и друго лице, което отговаря с цялото си имущество: поръчителство, встъпване в дълг, банкова гаранция до определен размер, солидарност;

Реални (наричани още вещни) – кредиторът има възможност да насочи принудително изпълнение върху определено имущество, независимо на кого принадлежи и независимо от несеквестируемостта му, като се удовлетвори по предпочитание от получената цена: залог на движими вещи и други имущества, ипотека на недвижим имот и кораби. Има обща забрана за фидуциарно обезпечение чл. 152 ЗЗД „Съглашение, с което се уговаря предварително, че ако задължението не бъде изпълнено, кредиторът ще стане собственик на вещта, както и всяко друго съглашение, с което се уговаря предварително начин за удовлетворение на кредитора, различен от този, който е предвиден в закона, е недействително“. Когато обезпечението се даде от ТЛ-це, то не е лично задължено, но трябва да търпи принудително изпълнение върху вещта. Най-старото реално обезпечение е фидуцията (Спрямо третите лица, които не знаят действителното правно положение, фидуциарът (приобретател) е собственик на имота, следователно може да се разпорежда с прехвърленото му вещно и имуществено право, но във вътрешните отношения между фидуцианта и фидуциара това лице има право само да управлява едно чуждо право, защото в по-късен момент трябва да го прехвърли на фидуцианта.) ЗЗД ги забранява – чл. 152 и чл. 209, но ТЗ ги разрешава (чл. 333). След това възниква залогът, който става неудобен, защото собственикът не получава плодове, на следващо място е консенсуалния залог – близко до ипотеката.

Обезпеченият по ГПК са запор на движими вещи и възбрана на недвижим имот, те не променят реда на привилегиите.

Освен уредените в закона обезпечения е възможно и уговарянето на други от страните. Съществува специален Закона за договорите за финансови обезпечения. Чл. 2 ЗДФО „С договора за финансово обезпечение едно лице, наречено "обезпечител", прехвърля правото на собственост или всички права или учредява залог върху финансово обезпечение на друго лице, наречено "обезпечено лице", с цел да обезпечи финансово задължение“. Договорите за финансово обезпечение могат да са договор за залог или прехвърлителен договор.
### Търговски обезпечения. Понятие и видове. Особености.
ТП също познава средства, които целят да предпазят кредитора от неблагоприятните последици от неизпълнението на договора, както и да подготвят неговото удовлетворяване. Тези средства се обозначават с името търговски обезпечения. Като гаранция в изпълнението на една търговска сделка могат да се прилагат и да служат обезпеченията, регламентирани в ЗЗД, като общата секвестируемост на имуществото на длъжника; косвения иск; павловия иск; ипотеката. В ТП е позната както и договорната ипотека, така и законовата (чл. 60, ал. 4 ЗКИ – законова ипотека – имот, придобит със средства от банков кредит). Приложими са и обезпеченията, регламентирани в ГПК (мерки за обезпечаване на изпълнението). Приема се, че обезпечителна функция имат и неустойката, отметнината и солидарността с особеностите им, регламентирани в ТП. Кредиторите по една търговска сделка могат да се възползват и от общите привилегии, уредени в чл. 136 ЗЗД. Специфичното е, че в ТП се регламентират и специални норми относно привилегиите – чл. 722 ТЗ, чл. 94 ЗБН, чл. 16а, ал. 2 ТЗ (продажба на ТПредприятие). Наред с тези общи обезпечения, има и специфични такива, които нямат аналог в гражданското право. Като такива, типични само за търговското право, се разглеждат банковата гаранция – сделка, по силата на която банката се задължава да заплати на посоченото в нея лице, при посочените в нея условия определена парична сума. БГ се разглежда като лично обезпечение.

На следващо място, като вид специфично обезпечение се разглежда акредитивът. Когато той е уговорен да се плати, ако кредиторът не получи плащане по друг начин – тогава акредитивът служи за обезпечение.

Особен вид обезпечение, познато само в търговското право е авалът (менителничното поръчителство) – едностранно волеизявление, по силата на което едно лице гарантира изцяло или частично изпълнение на задължение по менителничен ефект. Особен вид търговско обезпечение е клаузата делкредере – при договора за търговско предствителство и при комисионния договор. Пак е вид лично обезпечение.

Специални норми има относно търговския залог. В литературата се прави извод, че задълженията по една търговска сделка могат да бъдат гарантирани както чрез лични така и чрез реални обезпечения. Прави се обща класификация на видовете търговски обезпечения. Разглеждат се три групи: 1) търговски обезпечения, регламентирани в материални и процесуални граждански закони. Те се прилагат, както са в закона. 2) търговски обезпечения, които представляват модификация на обезпечения в ГП – привилегиите, търговския залог, солидарността. 3) обезпечения, типични само за търговското право – БГ, авал, акредитив, клауза делкредере.
## **Отговорност на длъжника с имуществото му**
### Обща характеристика 
Отговорността на длъжника с имуществото му като ангажираност на последния за задълженията му е уредена в разпоредбата на чл. 133 ЗЗД: Цялото имущество на длъжника служи за общо обезпечение на неговите кредитори, които имат еднакво право да се удовлетворят от него, ако няма законни основания за предпочитане.

По отношение същносттта на този институт правната доктрина не е единодушна. Според първото становище (Кожухаров) отговорността е материално правна фигура, представляваща състояние на подчиненост на имуществото на длъжника спрямо искането на неговите кредитори. Според второро становище (Ж. Сталев) отговорността е процесуална фигура, състояща се в задължението на длъжника да понася изпълнитения процес, насочен върху имуществото му. В по-новата литература се застъпва второто разбиране. 
### Привилегии
Привилегиите възникват в римското право и днес общият им режим е в чл. 136 и 137 ЗЗД. Специални правила за привилегиите има в чл. 722 ТЗ и ДОПК. Това са законни основания за предпочитание на едни кредитор пред други при удовлетворение на вземанията им от имуществото на общия им длъжник, срещу когото е насочено принудително изпълнение.  

`	`Привилегията е определена в чл. 136, ал. 1 ЗЗД като „право на предпочтително удовлетворение“, с което се ползва едно вземане. В литературата обаче се спори дали привилегиите са право или качество на едно право. Според Калайджиев привилегиите са право на предпочтително удовлетворение и не са институт на ОП, а на процеса. Проявяват се само ако осребреното имущество е недостатъчно да покрие вземанията на всички кредитори, участващи в производството. Според други автори е качество на вземането. До принудителното изпълнение това качество е в латентно състояние и се събужда при недостатъчност на имуществото. 

`	`Ако се приеме виждането, че привилегията е право, то това право е акцесорно, то обезпечава друго материално право. Това право възниква по силата на закона и не може да бъде уговаряно от страните. Привилегията е неделимо право. Тя няма абсолютен характер и не може да се противопоставя на трето лица. Изключение от това са привилегиите на залога, ипотеката и правото на задържане, които са абсолютни заради абсолютния характер на тези права. Привилегията е процесуално, а не материално право. 

`	`Привилегиите са общи и особени. Общите са тези, които се простират върху цялото имущество на длъжника, а особените могат да се упражняват само върху определени имущества.

ЗЗД урежда две общи привилегии:

чл. 136, ал. 1, т. 5. „вземанията на работници и служащи, произтичащи от трудови отношения и вземанията за издръжка;“

чл. 136, ал. 1, т. 6 „вземанията на държавата, освен тия за глоби“. По чл. 162, ал. 2, т. 1 ДОПК и вземанията за задължителни осигурителни вноски и публични държавни вземания са също привилегировани. Общинските вземания не се ползват с привилегия, дори ид а са с публичноправен характер. 
### `	`Особените привилегии са четири вида: 
чл. 136, ал. 1, т. 1 „вземанията за разноски по обезпечаването и принудителното изпълнение, както и за исковете по чл. 134 и 135 - от стойността на имота, за който са направени, спрямо кредиторите, които се ползуват от тези разноски“. Разноските по исковете ползват не само кредитора, който ги е направил, но и останалите кредитори и не е редно те да се обогатят за негова сметка. Видът на имуществото е без значение. Вземанията за разноски, които произтичат от съдебни разноски по обезпечителни и принудителни действия (налагане на запор или възбрана, държавни такси) също са привилегировани.

чл. 136, ал. 1, т. 2 „вземанията на държавата за данъци върху определен имот или за моторно превозно средство - от стойността на този имот или на моторното превозно средство, както и вземания, произтичащи от концесионни плащания, лихви и неустойки по концесионни договори;“

чл. 136, ал. 1, т. 3 „вземанията, обезпечени със залог или ипотека - от стойността на заложените или ипотекирани имоти“;

чл. 136, ал. 1, т. 4 „вземанията, заради които се упражнява право на задържане - от стойността на задържаните имоти; ако това вземане произтича от разноски за запазване или подобрение на задържания имот, то се удовлетворява преди вземанията по т. 3“; без значение е предметът, върху който се упражнява правото на задържане. Ако правото на задържане е свързано с вземане за разноски за запазване или подобрение на задържаното имущество , кредиторът се удовлетворява преди заложния или ипотекирания кредитор; 

Обемът на привилегиите обезпечава вземането, присъединените лихви, лихвите, изтекли след започване на принудителното изпълнение, както и лихвите за годината, която предхожда. „Освен присъдените лихви, правото на предпочтително удовлетворение обхваща лихвите, изтекли след започване на принудителното изпълнение, както и лихвите за годината, която го предхожда“. Ползват се както възнаградителните, така и обезщетителните лихви. Не се обхващат други акцесорни вземания като неустойки.

`	`Редът на привилегиите е установен в чл. 136 ЗЗД. Най-напред се удовлетворяват кредиторите с особена привилегия в определената от закона поредност 1 до 4, а след това се удовлетворяват кредиторите с обща привилегия. Накрая се удовлетворяват хирографарните кредитори. Ако има повече от едно вземане с еднакъв ред, те се удовлетворяват съразмерно – „Вземания с еднакъв ред се удовлетворяват съразмерно“.

`	`Привилегии се уреждат в специални закони. Чл. 137. ЗЗД „Когато законът не определя реда за удовлетворяване на едно вземане, на което дава право на предпочтително удовлетворение, това вземане се изплаща след вземанията по т. 6 на предходния член. Когато особени закони постановяват, че някои вземания трябва да се изплатят преди всички други, те се изплащат след вземането по т. 1 на чл. 136, а когато конкурират помежду си, те се изплащат съразмерно.“

`	`Когато привилегиите са регламентирани в специален закон, но не е зададен ред за удовлетворяване, това вземане има обща привилегия и се удовлетворява по ред на чл. 163 ЗЗД – например чл. 74, ал. 2 ЗК „При прекратяване на договора в случаите по ал. 1, т. 4 държавата, съответно общината, има правата на привилегирован кредитор.“

Ако специален закон определя реда на привилегията, се прилага той, а не чл. 137 ЗЗД. Например чл. 16, ал. 3 ЗОЗ „Вземането, обезпечено с особен залог, се удовлетворява до размера по чл. 10, ал. 1, т. 3 предпочтително от цялото имущество на залогодателя преди вземанията по чл. 136, ал. 1, т. 5 от ЗЗД, съответно преди вземанията по чл. 722, ал. 1, т. 3 от ТЗ“.

Ако е посочено в специалния закон, че вземането трябва да е се удовлетвори преди всички други вземания, като в чл. 53, ал. 1 КТК „Предвидените в тази глава вземания се предпочитат пред всяка друга обща или особена привилегия върху движими вещи, установени в други закони“ такова вземане се удовлетворява с първа о ред специална привилегия.

По ЗН чл. 67 кредиторите на наследството и заветниците, поискали отделяне на имуществото на наследодателя от имуществото на наследника, се удовлетворяват по предпочитание преди кредиторите на наследника. Те се предпочитат и пред кредиторите на наследството и заветниците, които не са поискали отделяне на имуществото.

По сходен начин при сливане и вливане на търговски дружества кредиторите, които са направили искане за отделно управление на имуществото на слетите/влетите дружества имат обща привилегия пред кредиторите на другите дружества чл. 263к. ТЗ.
## **Упражняване правата на длъжника от кредиторите му (косвен иск).**
Когато кредиторът бездейства и не упражнява правата си се създава опасност от намаляване на неговото имущество. Чл. 134 ЗЗД защитава интереса на кредиторите – право да упражни от свое име правата на длъжника „Кредиторът може да упражни имуществените права на длъжника, когато неговото бездействие заплашва удовлетворението на кредитора, освен ако се касае за такива права, упражнението на които зависи от чисто личната преценка на длъжника“. Средството за защита се означава с термините косвен иск, непряк иск, суброгационен иск. Пряк е напр. този по чл. 234, ал. 3 на наемодателя срещу пренаемател.

Други косвени искове, но с различни предпоставки са тези по чл. 401 ГПК – кредиторът наложил обезпечителен запор може да предяви срещу третото задължено лице иск за сумите и вещите, които то отказва да предаде доброволно; и чл. 510 ГПК за предоставяне на запорирано вземане на кредитора за събиране или вместо плащане „Запорираното вземане се предоставя на взискателя за събиране или по негово искане му се дава вместо плащане. Когато взискателите по изпълнителното дело са няколко, вземането се предоставя за събиране на взискателя, по молба на който е образувано делото, а ако той не желае - на друг взискател, който направи искане за това“. Косвеният иск по чл. 401 се предпоставя от издадена обезпечителна заповед или издаден в полза на кредитора изп.лист. Косвеният иск по чл. 510 изисква съдебен изпълнител да възложи с постановление вземането за събиране на кредитора. При исковете по ГПК не трябва да се доказва интерес. Ако ТЛ (длъжник на длъжника) признае вземането, то ще плати на кредитора. Ако го оспори – издаденият срещу длъжникът изпълнителен лист няма действие за третото лице. По чл. 510 има две възможности: 1. По искане на взискателя му се дава вместо плащане; 2. Вземането се предоставя на взискателя за събиране, т.е. подобно на чл. 134 ЗЗД. Наличието на тези искове кара някои да мислят, че чл. 134 няма практическо приложение. Но това е единственият способ за упражняване правата при да се стигне до процес, защото косвеният иск по ЗЗД е, за да не се допусне увреждане на кредитора със злоупотреба на неупражняване на право. Този длъжник може да бездейства и да изтекат давностни, преклузивни, рекламационни срокове.

Кредиторът има самостоятелно право на иск в процесуалноправен смисъл. Той упражнява правото от свое име. Правата имат процесуален, а не материалноправен характер. Материалното право принадлежи на длъжника. Кредиторът е процесуален субституент. В хипотезата на чл. 134, ал. 3 – кредиторът е овластен от съда извънсъдебно да упражнява правата на длъжника като в случая той е титуляр на непритезателно материално право да упражнява правата на длъжника от свое име. Това е обезпечително производството – обезпечение на бъдещ иск. Може да представи определението на съда за овластяване пред съдебен изпълнител. Чл. 134 не лишава длъжника от неговите процесуални и материални права. Кредиторът не е титуляр на материалното право, неговите възможности са ограничени. Той действа в рамките на интереса на длъжника и за негова сметка. Последиците от упражняването на правата на длъжника настъпват по право в патримониума на длъжника. Кредиторът не може да се удовлетвори по пътя на чл. 134 ЗЗД. Той дори не разполага с привилегия относно правата, които е упражнил, освен за съдебните разноски чл. 136, ал. 1, т. 1 „вземанията за разноски по обезпечаването и принудителното изпълнение, както и за исковете по чл. 134 и 135 - от стойността на имота, за който са направени, спрямо кредиторите, които се ползуват от тези разноски“. Функцията на косвения иск е да се запази от намаляване и да се подготви за принудително изпълнение имуществото на длъжника à искът по чл. 134 представлява особен вид обезпечение.

Материални права, за които кредиторът има косвен иск. Чл. 134 има действие само относно действителни права, които принадлежат на длъжника (ако правото не е възникнало или е нищожно, прекратено и т.н. кредиторът не може да се намесва). Кредиторът може да упражнява правата, които длъжникът е прехвърлил на ТЛ или от които се е отказал, щом отмени по пътя на чл. 135 действията, които намаляват имуществото на длъжника. Кредиторът може да упражнява само имуществени материални права:

Вземания (сделки, непозволено увреждане, неоснователно обогатяване).

Вещни права (ревандикационен иск).

Преобразуващи права (правото да се развали двустранен договор, правото по чл. 19, ал. 3, намаляване на дарение или завещание, правото на делба).

Несамостоятелни имуществени права – залог, ипотека, вземания за неустойка и лихва.

Всяка възможност за защита на тези права – издаване на ИЛ, встъпване в процес, според Конов дори и извършване на прихващане). Калайджиев: може да се намесва само с оглед запазването на наличното имущество на длъжника, той не може да извършва действа за увеличаване на длъжниковия патримониум – да води процеси или да иска обезпечаване.

Чл. 134 не намира приложение при неимуществените права на длъжника, тъй като няма да увеличи възможностите, за да се удовлетвори – правото на име, семейни права, неимуществени авторски права.

Две категории имуществени права не могат да се упражняват чрез косвен иск:

Имат чисто личен характер – те са непрехвърлими и несеквестируеми. Правото да се отмени дарение и правото на наследяване могат да се наследяват, но не могат да се упражняват от кредитора, (унищожаване на договор също). Вземанията за неимуществени вреди по чл. 52 ЗЗД, правата по чл. 29 и чл. 30 СК, правото на издръжка и стипендия имат строго личен характер.

Онези имущества, които са прехвърлими, но които законът е обявил за несеквестируеми – единственото жилище, вземанията за трудово възнаграждение и за пенсия (чл. 444, 446 ГПК). Те не могат да бъдат обект на принудително изпълнение. Кредиторът може да упражнява относително несеквестируеми права, в случай че секвестируемостта отпадне чл. 445, ал. 1 „От забраните по чл. 444 не могат да се ползват длъжниците относно вещи, върху които е учреден залог или ипотека, когато взискател е заложният или ипотекарният кредитор“ и ал. 2.

Спорно е дали може да се упражни правото на длъжника за излизане от дружество. Чл. 517 ГПК урежда принудително изпълнение върху дял на съдружника, но за гражданското дружество нищо не се казва. ФС за възникване правото по чл. 134 включва две предпоставки:

Качеството кредитор. ФС на правото на кредитора трябва да е завършен. Тъй като е обезпечително, а не изпълнително средство, кредиторът може да упражнява правата на длъжника дори и неговото правото да е във висящо състояние – отлагателно условие или начален срок. Не е необходимо правото на кредитора да е изискуемо, нито длъжникът да е забава, нито вземането да е ликвидно. Всеки кредитор е титуляр – хирографарен и обезпечен. Легитимирани по чл. 134 са и наследниците на кредитора. Качеството кредитор се доказва от самия него. Кредиторът може да има парично или някакъв друг вид вземане, напр. по чл. 19, ал. 3.

Интерес – налице е, когато длъжникът бездейства и останалото имущество е недостатъчно за удовлетворяване на кредитора. Чл. 134 не се прилага когато наличното имущ.е достатъчно. Вината на длъжника не е необходима. Липсата на интерес се доказва от длъжника. Конов не споменава нищо за интерес.

Кредиторът може да упражни правото си по два начина: съдебно и извънсъдебно. Съдебното упражняване има по-ограничено приложно поле – ал. 2 „Когато кредиторът предяви иск по предходната алинея, призовава се като страна и длъжникът“. Упражнява се чрез предявяване на иск. Кредиторът-процесуален субституент, действа като главна страна в процеса, а не като представител. Конституирането на длъжника като страна става служебно. Кредиторът и длъжникът, чието право е предмет на спора, са необходими другари – решението обвързва и двамата. Кредиторът е титуляр само на правото на иск и понеже не е носител на спорното материално право не може да извършва действия на разпореждане с него (съдебна спогодба). Може само да откаже или оттегли иск. Третото лице-ответник може да противопостави на кредитора всички възражение, с които разполага срещу дл. ТЛ може да плати на кредитора и да се суброгира в правата му, ако има интерес.

Извънсъдебно – кредиторът трябва да бъде овластен от съда чрез обезпечителна заповед – ал. 3 „Ако упражнението на правото не се състои в предявяване на иск, кредиторът, за да извърши действието, трябва да бъде овластен от съда по реда за обезпечаване на исковете“. Овластеният кредитор може да упражнява правата на длъжника извънсъдебно – разваляне на договор, прихващане. Кредиторът може въз основа на обезпечителна заповед да събере вземането на своя длъжник, след като се снабди с изп.лист в полза на длъжника или използва издадения в полза на длъжника изп. лист.

Последиците от упражняването на правото са аналогични на онези от упражняването, извършено от длъжника. Ако е упражнено по съдебен ред – сила на пресъдено нещо за страните по делото (ако искът бъде отхвърлен поради липса на основание, няма сила на пресъдено нещо за длъжника). Решението има изпълнителна сила за длъжника и кредитора. Кредиторът не придобива права – той може да задоволи интереса си по общия исков ред. Т.е. той вкарва в патримониума на длъжника нещо, към което всички кредитори могат да насочат изпълнение. Ефектът е универсален. Има привилегия единствено за съдебните разноски. Ако правото е упражнено извънсъдебно последиците са само за длъжника, все едно само е упражнил правото си. Останалите кредитори могат да насочат изпълнение към упражненото е от кредитора право, като той има привилегия само по отношение на съдебните разноски. Основание за това разбиране е, че кредитора не действа толкова в собствен интерес, колкото в интерес на длъжника. Затова искът е с малко практическо значение.
## **Отменителен иск (Павлов иск)**
Възможно е длъжникът да предприеме действия с цел да намали имуществото си или да затрудни удовлетворяването на кредиторите си. Т.е. за разлика от чл. 134, чрез който се борим с последиците от бездействието на длъжника, по чл. 135 се борим с неговите действия, които увреждат кредитора. За да защити кредиторите от подобни хипотези, законодателят е заложил в чл. 135 ЗЗД „Кредиторът може да иска да бъдат обявени за недействителни спрямо него действията, с които длъжникът го уврежда...” правото в полза на всеки кредитора да иска такива действия да бъдат обявени за недействителни спрямо него. Под действия се има предвид само правни действия, с които длъжникът се разпорежда с права, най-често правни сделки. Това право се нарича „Павлов иск“ или „отменителен иск“ и произлиза естествено още от Римското право, където се е наричал Actio Pauliana. 

По същността си това право не е нито вещно, нито вземане, защото това право макар и да може да бъде противопоставено не само на длъжника, а и на трети лица, то няма абсолютен характер и следователно не е вещно. Упражняването му не изисква съдействие на задължената страна и следователно не и вземане.

Титулярят на право на отменителен иск е титуляр на самостоятелно право. Това право има вторичен характер, то възниква и се упражнява само при наличието на друго ПО. То е относително и е насочено срещу длъжника и лицето, с което той е договарял. Кредиторът упражнява правото с едностранни действия под формата на иск. Исковата молба може да бъде вписана. След упражняването  на правото настъпва правна промяна – действителното действие на длъжника,  с което е увредил кредитора, се обявява за недействително спрямо същия кредитор.  С еднократното си упражняване правото се прекратява. Това е едно материално преобразуващо право. Искът, с който се упражнява, е конститутивен. Той се предявява срещу длъжника и приобретателя. Тъй като функцията му е да се запази от намаляване имуществото на длъжника и да се подготви то за принудително изпълнение, Павловият иск е и вид обезпечение.
### В закона има и няколко сходни до Павловия иск права:
Чл. 56 ЗН „(1) Кредиторите на лицето, което се е отказало от наследството, могат да искат унищожението на отказа в своя полза, доколкото не могат да се удовлетворят от имуществата на наследника. (2) Искът може да се предяви в едногодишен срок от узнаването за отказа, но не по-късно от три години след отказа.“

В производството по несъстоятелност по ТЗ Чл. 647 „Освен в предвидените от закона случаи могат да бъдат обявени за недействителни по отношение кредиторите на несъстоятелността следните извършени от длъжника действия и сделки: безвъзмездна сделка, с изключение на обикновено дарение, в полза на свързано лице с длъжника, възмездна сделка, при която даденото значително надхвърля по стойност полученото, погасяване на парично задължение чрез прехвърляне на собственост, учредяване на ипотека, залог или друго обезпечение…“ Чл. 649 „(1) Иск по чл. 645, ал. 3 и чл. 647 може да предяви синдикът, а при негово бездействие - всеки кредитор на несъстоятелността, в едногодишен срок от откриване на производството.“

Правото на кредитора да обяви за недействителни спрямо него увреждащите го действия на длъжника възниква ex lege при следния фактически състав:

` `Вземане – титуляр на вземането може да е кредиторът, менителничния кредитор, купувачът по предварителен договор, съпругът, титулярят на вземане за издръжка и гледане. Лице, което няма качеството на кредитор, не е активно легитимирано да предяви иска по чл. 135. И паричният и непаричният кредитор може да предяви този иск (т.е. и ако вземането е по чл. 19, ал. 3). За да може да предяви този иск, трябва да е налице действително вземане, което не е прекратено или погасено по давност. Не е необходимо вземането да е изискуемо или ликвидно. Според Конов предпоставка на чл. 135 е вземането да е изискуемо. Вземането не се установява в този процес но от твърденията и доказателствата на ищеца трябва да си личи, че е изискуемо. Калайджиев приема обратния извод, цитирайки едно съдебно решение. Изискуемостта е предпоставка само за паричните престации. Напр. правото по чл. 19, ал. 3 дори и в договора да е предвидено, че окончателен договор може да се сключи след 3 г. няма да е изискуемо, но може кредиторът да предяви иск.  По правило трябва да е възникнало преди извършване на увреждащото действие от длъжника и да съществува при извършването му. В една хипотеза обаче активната легитимация за предявяване на иск по чл. 135 от ЗЗД принадлежи на кредитор, чието вземане е възникнало след осъществяване на увреждащото действие от длъжника чл. 135, ал. 3 от ЗЗД „Когато действието е извършено преди възникване на вземането, то е недействително само ако е било предназначено от длъжника и лицето, с което той е договарял, да увреди кредитора.“.  Може да бъде парично или непарично. Кредиторът доказва наличието на вземане. Допустими са всички предвидени в ГПК доказателства и доказателствени средства.

Трябва да е извършено действие от длъжника, засягащо имуществото му – действието е съзнателен волеви акт, който може да е извършен от длъжника, трето лице или държавен орган. Може да се иска отмяна само на правни. Действията може да са едностранна (отказ от право на собственост, отказ от изтекла придобивна давност, едностранно учредяване на ипотека или друг вид обезпечение) или двустранна сделка(за дарение, продажба, спогодба, опрощаване на дълг), стига да е престационна. Действието може да е възмездно или безвъзмездно. Кредиторът може да иска отмяна на извършено от длъжника увреждащо го правно действие, само ако действието е действително, а не нищожно.

Действието на длъжника да уврежда кредитора – действието е увреждащо, когато има за последица намаляване на имуществото на длъжника или негово обременяване. Между действието и увреждането трябва да има причинна зависимост. Уреждането може да е длъжникът да се лиши от свое имущество, може да е намаляване на актива в имуществото или увеличаване на пасива, може да е едностранен отказ от права, учредяване на тежести и др. Кредиторът не може да атакува действия, които засягат неимуществени или несеквестируеми права на длъжника или действия, чието извършване зависи от чисто личната преценка на длъжника. Увреждане няма и когато последицата от действие на длъжника е във възникването в полза на трето лице на право, което длъжникът не е имал. Увреждането трябва да е действително, т.е. ако има симулативна сделка, кредиторът може да я разкрие и тя ще бъде нищожна за всички. Изключение е предвидено в чл. 17, ал. 2 и 3 ЗЗД – кредиторът може да избере дали да се позове на симулативно съглашение като действително с иск по чл. 135 или да разкрие симулацията. Законът не толерира симулативният процес и симулативният брак. Чл. 299, ал. 3 ГПК „Влязлото в сила решение не може да бъде оспорвано от страната като постановено по привиден процес“. Макар и да има ефект за страните, според Конов кредиторите, които са увредени, трябва да могат да реагират. Искът ще е по чл. 135, а не чл. 26, ал. 2

Знание за увреждането - Чл. 135 „Кредиторът може да иска да бъдат обявени за недействителни спрямо него действията, с които длъжникът го уврежда, ако длъжникът при извършването им е знаел за увреждането. Когато действието е възмездно, лицето, с което длъжникът е договарял, трябва също да е знаело за увреждането...“ При безвъзмездните сделки правно значение има единствено знанието на длъжника и не е важно знанието/незнанието на третото лице, в чиято полза е извършено разпореждането. Намерението за увреждане или наличието на измама не е част от ФС. При възмездните сделки трябва не само длъжникът да знае за увреждащия характер на действието, а и третото лице, с което длъжникът е договарял. При ЮЛ знанието е ФЛ, съставляващи съответните органи, да са заели. Фактите относно субективното отношение на длъжника и лицето, с което той е  договарял, се доказват от кредитора. Доказването се улеснява от оборимата презумпция по чл. 135, ал. 2 „Знанието се предполага до доказване на противното, ако третото лице е съпруг, низходящ, възходящ, брат или сестра на длъжника.“ Ако тези лице твърдят, че не са знаели, те следва да докажат, че не са знаели за увреждането. Не е невъзможно длъжникът да не знае за увреждането (напр ако вземането е било обезпечено добре).

Кои сделки за безвъзмездни и кои възмездни? – най-големият въпрос е при обезпечителните сделки (поръчителство, залог и ипотека). Ако за безвъзмездни всеки кредитор може лесно да събори всяко следващото обезпечение, защото то би го увреждало. Във Франция определят поръчителството като незаинтересована сделка, което подкрепя и Ст. Стефанов. За Диков и Апостолов обезпечителните сделки не са безвъзмездни. Диков обяснява това със суброгацията на поръчителя, който като плати, встъпва в правата на кредитора, а залогодателят и ипотекарят, които са претърпели принудително изпълнение – също. Апостолов предоставя друга теза, по-правилна – зад безвъзмездността стои акт на щедрост, която е споделена animus donandi между поръчителят/залогодателя и кредитора (те не подаряват имот, вещ). При обезпечителните сделки няма такава проява на щедрост между тях.

По-късно Кожухаров определя поръчителството за безвъзмезден договор, Калайджиев също – тъй като поръчителят нищо не получавал. Малко след това Калайджиев започва да променя теза си чрез статията Авалът възмездна сделка ли е? Сега твърди, че дали обезпечителните сделки са възмездни или безвъзмездни зависи от главния договор. Заемът напр. е безвъзмезден, защото не се дължат лихви – но ако се приеме, че и поръчителството е безвъзмездно, значи поръчителят подарява 5 лв.

Върхът на тази въртележка е ММ, според който ипотеката се учредява безвъзмездно, като ММ посочва, че последицата е искът по чл. 135 да не е необходимо установява знанието на ТЛ.

Сравнителноправно се приема, че обезпечителната сделка е безвъзмездна, когато е учредена заедно с главното вземане. Ако в един последващ момент се даде обезпечение, то по-лесно може да се мисли, че е измамно, или направено, за да увреди кредиторите. Обезпечителните сделки не са безвъзмездни, дори и когато са предоставени от ТЛ (при поръчителството винаги).

Правото по чл. 135 се упражнява чрез конститутивен иск. Законът не урежда възможност за упражняване чрез възражение. Искът е облигационен, а не вещен, поради което местната подсъдност се определя по общото правило на чл. 81. Исковата молба подлежи на вписване – чл. 114, ал. 1, б.”а” от ЗС. Невписването на исковата молба, въпреки дадената на ищеца възможност от съда, не съставлява основание за връщането й или за прекратяване на делото. Действието на вписването е изрично посочено в чл. 135 „Недействителността не засяга правата, които трети добросъвестни лица са придобили възмездно преди вписване на исковата молба за обявяване на недействителността.“ Правото по чл. 135 се погасява с 5 годишна давност. 

Действието на решението по иска е обявяване на атакуваното действие за недействително. Правното значение на положителното съдебно решение е, че то създава право в полза на кредитора – ищец да се удовлетвори от имуществото на длъжника, предмет на обявената за относително недействителна сделка. Недействителността обаче е относителна - от нея се ползва само кредиторът, упражнил правото – т.е. за ТЛ-ца имуществото е на приобретателя, но кредиторът може да насочи принудително изпълнение срещу него. При несъстоятелността недействителността е спрямо всички кредитори. За останалите кредитори действието е действително.  Недействителността има обратно действие – от момента на извършване на действието. Тя не овластява кредиторът да се разпорежда с атакуваното право, негов титуляр е длъжникът. Действителността се запазва по отношение на третото лице, с което длъжникът  е договарял. Ако това трето лице загуби правата си заради принудително изпълнение спрямо това имущество, налице ще е виновно неизпълнение. При такова принудително изпълнение третото лице се удовлетворява след кредитора „Кредиторите, в чиято полза е обявена недействителността, се удовлетворяват от сумата, получена от публичната продан преди третото лице, тогава когато то участвува в разпределението с вземане, произтичащо от обявяване на недействителността.“

Съгласно чл. 135, ал. 1, изр. 3 ако правата, предмет на обявеното за недействително действие, бъдат прехвърлени от приобретателя (лицето, с което длъжникът е договарял), на друго трето лице, кредиторът отново ще може да насочи принудително изпълнение спрямо имуществото, освен ако третото лице е придобило правата възмездно преди вписването на исковата молба по чл. 135 и е добросъвестно. Ако вещите са движими е приложим и чл. 78 ЗС, т.е. сделката трябва да е възмездна и ТЛ да е добросъвестно. Това е изключение от принцип с отпадане правата на праводателя, отпадат и на приобретателя. Тази разпоредба обаче не брани толкова правата на ТЛ-ца, колкото разширява приложението (пробиване на относителната недействителност) на чл. 135 за недобросъвестните и безвъзмездни сделки.


