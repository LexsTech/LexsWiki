---
title: Тема 09
---

# **Акционерно дружество. Понятие, характеристика, системи за учредяване. Права и задължения на акционерите. Управление и представителство. Еднолично акционерно дружество. Холдинг.**
## **Понятие за акционерно дружество. Видове. Разграничение от АД** 
АД е най-типичният представител на капиталовите дружества и възниква тогава, когато се е почувствала остра нужда от големи капиталовложения. Преди това още има форми, които имат доста сходни черти с АД. Английската и Холандската Остиндийската търговска компания. 1407 – Св. Георги от Геноа – на акционерен принцип.

Предимства на АД:

- рискът от стопанската дейност се споделя от много лица, които влагат сравнително ограничени средства и затова рискуват малко.  

- няма изискване за лично участие и за усилия и грижи, участието е чисто капиталово. 

- няма пречка едновременно да участваме в няколко АД-та;. 

- участието в АД би могло да бъде запазено в тайна, затова не случайно в много страни то се означава като „анонимно дружество”, това се постига чрез т.нар. акции на приносител (няма никъде име, никъде не се вписва)

- възможността за участие на борсата, на вторичния капиталов пазар. Големите печалби всъщност идват от играта на борсата, а не от дивидента, защото дивиденти може да има или не

- с акционерните дружества се достига една интернационализация на капитала чрез формирането на транснациолални, мултинационални компании, събирайки се капитали от много страни. 

- АД е един от най-ефикасните механизми за денационализацията, приватизацията (Меката е Англия при Маргарет Тачър).

### Определение за АД
В чл. 158 ТЗ е дадено легално определение на АД, което е скромно. Според закона акционерно е дружеството, чийто капитал е разделен на акции. Дружеството отговаря към кредиторите с имуществото си. Търговско дружество – търговец, корпоративно ЮЛ. Уставно дружество - учредява се с устав.

Капиталово дружество - най-типичният представител. Differentia Speciffica е това, че капиталът е разделен на равни части, наречени акции (за разлика от ООД, където могат да са и равни, и неравни дялове). Собствеността е на дружеството. Акционерите не са собственици на нищо, а са титуляри на облигационни права.
### Видове АД
**Според броя на акционерите**: Еднолични – Многочленни;

**Според системата на възникване:**

С публична подписка – системата се нарича сукцесивна и е характерна за т.нар. публични дружества. Тя включва провеждането на подписка, чрез която се набира капитала. Подписката се извършва въз основа на публично предложение (проспект) и при записване на акции се поема задължение за извършване на вноска

Без публична подписка – системата се нарича симултанна система. Тя включва провеждане на учредително събрание, на което учредителите записват акциите. Следва извършване на вноските и вписване в търговсия регистър.

ТЗ урежда единствено симултанната система за учредяване на АД. Сукцесивната система е приложима единствено ако закон изрично предвижда условията и реда за това (чл. 169 ТЗ). Такова изкл. е налице в хипотезата при първично публично предлагане на ЦК за записване при публичните дружества по ЗППЦК.

**Според начина на учредяването** - дали има нужда от разрешение на ДО  или не:

- Образувани по разрешителната система – изисква се разрешение или лиценз (банки, застрахователи). 

- Образувани по нормативната система – правилото.


**Според** **начина на управление:**

- С едностепенна система на управление – ОС и Съвет на директорите. 

- С двустепенна система на управление – ОС, УС и надзорен съвет. 


**Според начина за учредяване на АД:**

- Първично (ново) учредяване на АД;

- Учредяване чрез преобразуване –  има два начина на проявление (по - долу).  

### Разграничение между АД и ООД
**Общото между АД и ООД**

- Капиталови търговски дружества;

- Отговарят с имуществото си - участниците в дружеството не отговарят лично за задълженията на дружеството.

- И съдружниците, и акционерите имат право на дивидент, ликвидационен дял, право да участват в управлението (и при двете трябват вноски с/у участие в капитала).


**Разлики между АД и ООД:** 

- ООД е творение на теорията, за разлика от АД и води произхода си от немските минни дружества

- Дялове <> Акции: 


Срещу вноските си съдружниците в ООД получават дялове от капитала, докато акционерите получават акции. Разлика между дял и акция:

Делът не е ценна книга, а акцията е ценна книга - Участието в ООД не е материализиран в ЦК, това различие е най-съществено и е закрепено императивно в чл. 128: Удостоверението, издадено на съдружниците за участието им в дружеството, не е ценна книга. Когато ТЗ казва, че капитала при АД е разделен се разбира, че правата на акционерите са материализирани върху акции. При ООД участието не е материализирано в ЦК – не може да се опрости прехвърлянето на дялове, а при АД участието е материализирано в ЦК и не може да се усложни прехвърлянето на акции. Ако съдружниците в ООД искат да материализират участието си в акции трябва да  преобразуват ООД в АД, а в обратната хипотеза АД в ООД. Делът е делим (делба на дял, чл.131 ТЗ), а акцията е неделима. Дяловете могат да имат различна стойност според дружествения договор, а акциите задължително имат еднаква стойност; 

**Основополагащото различие е във формата на прехвърляне на дялове и акции.**

Прехвърлянето на дялове става в писмена форма с нотариална заверка на подписите, като е необходимо и вписване в търговския регистър. При акциите има различни режими. Поименните акции с джиро, което трябва да е вписано в книгата на поименните акционери, за да има действие спрямо дружеството. Безналичните чрез вписване в Централния депозитар.И в двете хипотези не е необходимо вписване в търговския регистър.

**Задълженията**

Съдружникът в оод има редица имуществени и неимуществени задължения: да направи вноската, евентуално да направи допълнителна вноска, да участва в управление на дружеството, да съдейства за постигане целите на дружеството, да изпълнява решенията на дружеството и пр., докато акционера в ад има едно единствено задължение – да направи вноската.

**Персонален елемент** 

В едно оод сцеплението между съдружниците е по-голямо, то е до някаква степен intuitu personae, има го личния елемент, докато при ад няма никакво сцепление между съдружниците.

**Отговорност**

При АД размерът на отговорността на акционера е до размера на номиналната (емисионната) стойност на акциите. При ООД се отговаря до размера на дела. При определени обстоятелства обаче съдружникът може да отговаря и за повече – чл. 121, ал.2: когато делът не може да бъде изплатен или внесен от съдружника, който ги дължи, и няма възможност той да бъде продаден на друго лице, останалите съдружници са длъжни да изплатят недостига съразмерно дяловете си или да намалят с него дружествения капитал по съответния ред, т.е. Максималната отговорност на съдружник може да бъде до размера на капитала. Това също е императивно различие. Съдружникът трябва да направи вноската си до 2 години + 5 години обща погасителна давност. Ако вноската не се събере от дружеството, тя може да се търси от кредиторите по чл. 134 ззд.
## **Учредяване на АД. Устав.** 
### Начини за учредяване на АД
Първия начин е първично (ново) учредяване на АД. Втория начин е чрез учредяване чрез преобразуване – два начина на проявление:  

По разпоредителната система (пътя на приватизацията) – преобразуване с държавни актове на акционерните фирми по Указ 56 и държавни и общински предприятия в акционерни дружества. В резултат на това собствеността се превърна от държавна в дружествена (на АД-то). Принципал стана държавата, която може да продава всички или част от акциите на трети лица. Други преобразувания: възникнали по нормален начин АД-та могат да се преобразуват по пътя на сливане, вливане, отделяне и пр.
### Фактически състав на учредяването на АД /нормативна система/
Симултантната система включва три фази, т.е. учредяването има сложен ФС, който включва три трупи юридически факт: 1) правни действия, които се извършват на Учредителното събрание; 2) действия по набиране на капитала; 3) вписване в търговския регистър.
### Провеждане на учредително събрание:
**Учредители**

Това са лицата, записали акции на учредителното събрание. На учредителното събрание трябва да присъстват всички учредители било лично, било чрез пълномощник. 

Учредител може да бъде всяко физическо или юридическо лице, но има две забрани: с оглед на сигурността в оборота, не могат да бъдат учредители обявените в несъстоятелност и самото дружество не може да бъде учредител на себе си, т.е. да запише акции за себе си (извежда се от чл. 161, ал. 4 като целта е да се спази принципът за реално внасяне на капитала). 

Учредителите имат две особени права – те могат: да запазят са себе си преимуществата по т. 6 на чл.165 (да запишат привилегировани акции), могат да назначат първия надзорен съвет или съвет на директорите за мандат не по-дълъг от 3 год;

Учредителите носят солидарна отговорност към третите лица за задължения, които поемат за дружеството на основание чл. 69. Ако се запишат акции преди учредяването, учредителите отговарят и за задължението за вноска.

**Учредително събрание.** 

УС не е ОС, затова за него се прилагат само някои от правилата за ОС (решенията на УС не могат да се атакуват по чл. 74, но според Калайджиев могат по чл. 70). На УС трябва да присъстват всички лица, които записват акции лично или чрез пълномощник с изрично пълномощно с нотариална заверка на подписите, като формата е за действителност. Няма законова регламентация колко лица могат да бъдат представлявани от 1 пълномощник. Според Калайджиев ако на УС не присъстват всички учредители това ще доведе до неговата нередовност. УС трябва да реши 4 задачи, т.е. да приеме поне четири решения:

Да вземе решение за учредяване на АД – приема се с единодушие задължително. Който не е гласувал „за” не става акционер.

Да приеме УСТАВА на АД – приема се задължително с единодушие (който не е гласувал „за” няма да стане акционер). Уставът е от изключително значение за АД. Той е т.нар. конституция на дружеството. В ТЗ е записано подробно какво трябва да съдържа устава:

- Индивидуализация на АД-то;

- Предмета му на дейност;

- Размера на капитала, вида и броя акции;

- Органите на дружеството – мандат и брой членове;

- Начина на разпределение на печалбата и т.н.


Сложи тук маркер #$

Според Калайджиев предвиждането на т. 8 и т. 9 е излишно, защото въпросите уредени в тях са уредени достатъчно подробно на други места. Останалите елементи имат факултативно значение.

Да установи какъв е размерът на разноските, които са направени по учредителното събрание (наемане на зала и пр.)

Да избере органи на управление.  Ако избере едностепенната система, трябва да избере Съвет на директорите („борд”), а по двустепенната система се избира само Надзорния съвет, защото след това този Надзорният съвет избира Управителния съвет (но трябва да го е избрал преди вписването в ТР).

Ако се учредява ЕАД, е необходим само един едностранен учредителен акт, с който се приема Устава и не е необходимо покриването на горните изисквания.

Всички решения имат характер на многостранни сделки. По това УС се различава от ОС, на което се приемат решения от типа “сделки-решения” – многостранни сделки се сключват, когато все още няма правен субект, те имат за цел създаването на нов правен субект, а когато се конституират неговите органи, те приемат решения с характер на сделки-решения.

Сложи тук маркер #$

Калайджиев обаче твърди, че характерът на 4те решения е различен – първите 2 според него са от типа на многостранните сделки и за това законодателят е предвидил те да се взимат с единодушие, вторите 2 решения по-скоро са от типа сделки-решения, въпреки че дружество на практика още няма, и могат да се вземат с по-малко мнозинство.  

За УС се съставя протокол – правилата са същите с тези за ОС, но се прилагат субсидиарно.
### Набиране на капитал
Набирането на капитала се извършва чрез вноски, въз основа на които се създава и имуществото. Вече по начало капиталът не може да се набира преди УС, защото на него се записват всички акции и едва след това може да се изпълни задължението за вноска. Самото набиране става по различен начин, в зависимост от това, дали вноските са парични или непарични.

**Парични вноски**. Внасят се по банкова сметка на името на дружеството с посочване името на вносителя – нарича се “набирателна сметка”. Тя се открива от управителния орган на дружеството – СД или УС. Сметката се открива на името на учредяващото се дружество. Гаранция за акционерите е, че разпореждането с вноските става по единодушно решение на съответния управителен орган. След това средствата се разхвърлят по други сметки на дружеството. Ако в тримесечен срок управителният орган не удостовери пред  банката, че дружеството е заявено за вписване, вносителите могат да изтеглят  обратно направените вноски в пълен размер, като членовете на съответния съвет отговарят солидарно за изплащането на вноските. Характерът на тази отговорност е договорен. **Непарични вноски**: Става по ред, установен в чл. 72 и 73. 

Срещу вноската лицето, записало акции получава временно удостоверение, което се подписва от упълномощен член на управителния орган. То е ЦК, която материализира всички права на акционера + правото му да получи акции. 

Временното удостоверение се издава по правило преди учредяването на дружеството, но може да се издаде и след това стига дружеството да даде разписки на записалите акции, с което да удостовери тяхната вноска, или при увеличаване на капитала.

Сложи тук маркер #$

Законът не урежда съдържанието на временното удостоверение, но според Калайджиев то следва да съответства на съдържанието на акцията по чл. 179 (практиката не възприема това мнение).

Временното удостоверение се поставя под режима на поименната акция (то се прехвърля с джиро и трябва да бъде вписано в книгата на поименните акционери, за да има действие за дружеството). 

Може ли да се издава временно удостоверение за безналични акции – не. Документът, който се издава за безналични акции е вносна бележка за направените парични вноски срещу безналичните акции.

Сложи тук маркер #$

Според Кацарски ако АД иска да функционира с безналични акции има интерес да емитира акции, а ако действа с поименни акции е все едно дали ще действа с тях или ще остане с временни удостоверения. Няма гаранция, че АД ще замени временните удостоверения на акционера с акции. В този случай акционера може да съди АД и с решението на съда ще бъде признат за акционер, но няма да получи акциите си.

### Вписване в търговския регистър 
- Уставът да е приет; 

- Органите да са избрани, като при двустепенната система Надзорният съвет трябва вече да е избрал Управителен съвет.; 

- Капиталът да е изцяло записан (всяка част от капитала трябва да се знае на кого ще принадлежи при учредяването на дружеството). 

- Трябва поне 25 % от записания капитал ефективно да е внесен и то всеки от акционерите, записали акции, трябва да е внесъл поне 25 % от стойността на записаните акции, т.е. не може някой да е внесъл 50 %, а друг нищо. 


Членовете на Управителния съвет, респ. на Съвета на директорите трябва да заявят дружеството за вписване в 3-месечен срок. Ако не го направят,  учредителите имат право да поискат обратно направените вноски и да претендират вреди.
## **Права и задължения на акционерите. Принцип на равното третиране. Кадуциране на акции.**
Правата и задълженията на акционерите са материализирани в акции, независимо от това дали акциите са налични или безналични. Особеното е, че тези права са установени в закона по един и същ начин за всички акционери или за големи групи акционери. С последните изменения в ТЗ е изрично прогласено и се засилва приложението на правилото на чл. 181, ал.3, изр.2: Не се допуска ограничаване на правата на отделни акционери от един клас, т.е. различно правно положение е допустимо само за акционерите от различни класове. Това е защитна мярка за акционерите, която намира приложение в правилото за гласуване по класове. Членствените права са парцелирани на отделни съвкупности – отделните акции са неделими и правата по тях също са неделими (не е допустимо напр. две лица да си разпределят правата по акцията, а трето да поеме задълженията). Тези права и задължения се прехвърлят заедно. Това обаче не винаги е така има случаи, когато членствените права могат да се упражняват и прехвърлят по отделно – правото на дивидент в латентно състояние е част от акцията и не може да се прехвърля, когато обаче настъпи фактическият състав за получаване на дивидента то се откъсва от акцията и може да се прехвърли и въобще да се борави с него, като с всяко друго вземане, същото е и с ликвидационния дял. 
### Задължения на акционерите
**Едно единствено задължение - задължението за вноска.**

Строго погледнато акционерът може да няма никакво задължение, след като е направил вноската си при учредяването. Вноската може да бъде направена изцяло или частично (минимум 25% към момента на учредяването.). В Устава се посочва срок за изпълняване на задължението за вноска докрай и той не може да е повече от 2 години. Ако акционерът не изпълни това задължение своевременно, той дължи лихва, ако в устава не е предвидена неустойка. Може да се търси и обезщетение.

Когато при учредяването е платена част от вноската, в устава може да се предвиди, че за невнесената част акционерите представят обезпечение. **Задължение да се даде обезпечение при частично изпълнение на задължението за вноска** - възможно акцесорно задължение за акционер, неизпълнил ефективно задължението си за вноска изцяло. 

Може да се говори и за още едно задължение – задължението за лоялност. В АД по правило то е с най-слаб интензитет. Ако АД-то е с малко акцинери, интензитета може да се повиши. Всеки участник в дружество има такова задължение за лоялност.

Последици от неизпълнението на задължението за вноска:

АД отправя 1-месечно писмено предизвестие на акциона в забава, че ако не направи дължимата вноска в срок, се смята за изключени. Предупреждението трябва да бъде обявено в търговския регистър. След безрезултатното изтичане на този срок акционерът се счита изключен. Изключеният губи акциите си и направените вноски (вноските отиват във фонд „Резервен”). Акциите на изключения се **кадуцират**, т.е. обезсилват се и се унищожават (мортификация на акциите).

На мястото на кадуцираните акции се издават нови, които се предлагат за продажба, защото в противен случай би се намалил капиталът. Това, което акционерът е внесъл до изключването, се изважда от капитала и отива във Фонд „Резервен”, затова на мястото на кадуцираните акции трябва да дойдат нови.
### Права на акционерите – имуществени и неимуществени.
**Имуществени права на акционера – условни /като при OOД/**

На дивидент (на част от чистата печалба) - не се различава от правото на дивидент при ООД. То възниква от сложен фактически състав, състоящ се от същите 4 елемента като при ООД (изтекла финансова година, наличие на печалба, приет финансов отчет и решение за разпределение на печалбата). Правото на дивидент може да се упражнява и да не изпълнено задължението за вноска. След като възникне дивидентът може да се прехвърля.

На ликвидационна квота/дял – и тук както при ООД правото ще се рализира едва при прекратяване на дружеството и приключване на ликвидационното производство с остатък.

Право на лихва – пак евентуално право. Ще го имат в два случая:

Ако се отлага започването на дейността на АД. Учредява се дружество за добив на определени метали, но няма още получена концесия. Ако са внесени сумите на акционерите, които са лихвоносни, в банките – може да имат правото на част или цялата лихва. Според чл. 190(1) на акционерите не могат да се изплащат лихви за направените вноски освен в случаите, посочени в устава.

Когато акционерите са направили частични вноски в различно съотношение върху разликата в повече се дължат лихви, ако е предвидено в устава  - пр. част плащат 100 %, а други внасят по 25 %. Платилите изцяло могат (ако се предвижда от Устава), да получават лихви върху разликата от направените вноски (т.е. 75 %).

**Неимуществени права на акционерите**

**Управителни права**

Право да участват в общото събрание на акционерител. Право на глас в ОС. Принципът е, че една акция дава 1 глас, но има две изключения от него - многогласни акции и безгласни акции. Правото на глас възниква с изплащането на вноска, но това е диспозитивно правило и в устава може да се уговори друго. Правото на глас може да се упражнява лично и чрез представител, който трябва да е упълномощен с изрично писмено пълномощно. Ако акцията е съсобствена, то правото на глас се упражнява от всички собственици заедно или от техен представител. По особени изисквания за упълномощаване има при някои специални дружества.

Правото на глас не може да упражнява при конфликт на интереси. Изрично са предвидени 2 хипотези: при вземане на решение за завеждане на иск срещу акционера и при вземане на решение за ангажиране на отговорността на акционера към дружеството. Ако има различни класове акционери те взимат решения по въпросите засягащи само тях чрез отделно гласуване или на отделно ОС (това е по-рядката хипотеза и от практическа гледна точка).

Правото на акционера да избира и да бъде избиран в управителните органи на дружеството.

**Контролни права**

Право на информация – силно редуцирано в сравнение с останалите ТД. а. право на акционера да се запознае с писмените материали, свързани с дневния ред на предстоящото ОС и право да получи безплатно материалите и то най-късно 30 дни преди датата на ОС; право на акционера да получи протоколите от миналите ОС и приложенията по тях.  Акционерът има право на тази информация, без да може да влиза в детайли на дейността на АД-то; няма достъп до търговските тайни. Това е така, защото към него няма никакво задължение за въздържане от конкурентна дейност. 

**Защитни права:**

Право да атакува решенията на общото събрание, когато те противоречат на закона или на устава. Упражнява се пред окр. съд. 

**Малцинствени права.** 

Те са колективни права на акционерите, които притежават част от капитала на дружеството (теоретично може да е и 1 акционер). 

Акционери с 5 % от капитала, могат да искат свикване на ОС, както и да включват въпроси в дневния ред на ОС.

Акционери с 10 % от капитала могат да предявяват иск за обезщетение срещу членове на управителните органи (УС, Надзорен съвет, СДиректорите) за вреди, причинени на дружеството. Този иск е известен като action pro socio – чл. 240а ТЗ. Това е упражняване от свое име на чуждо право. В патримониума на дружеството ще влязат средства за обезщетение, а акционерите имат интерес от това – дружеството да е богато. 

Предпоставки за иска – това е иск за вреди, които са причинени на дружеството. Вредите могат да бъдат имуществени или неимуществени, претърпени загуби или пропуснати ползи, като не е необходимо вредите да са значителни. Разпоредбата трябва да се тълкува разширително и да може да се приложи и при дружествата с едностепенна система на управление, т.е. вредите може да са причинени и от член на СД. Широката формулировка правилото включва всякакви юридически факти, които могат да са основание за причиняването на вредите, както сделки така и извъндоговорни източници. Поведението на членовете на съветите трябва да е виновно – умишлено или небрежно. Отговорността за членовете на съветите е солидарна – чл. 240, ал. 3.

Процесуални особености на аctio pro socio. Правото на малцинството може да се упражнява само чрез иск, които е подсъден на ОС по седалището на дружеството. Ответниците по иска са членовете на съответния орган на дружеството. Титуляр на правото на иск е малцинството, но то не е титуляр на материалното право, т.е. в петитум на иска трябва да се търси осъждане не в полза на малцинството, а в полза на дружеството. Понеже не е носител на спорното правото,  малцинството не може да извършва действия на разпореждане с него, напр. да сключва съдебна спогодба. Ответниците по предявения иск ще основават защита си въз основа на материалноправните си отношения с дружеството, а не с малцинството. Тъй като членовете на съветите са солидарно отговорни, те помежду си са обикновени другари в процеса. Малцинството е обвързано от силата на пресъдено нещо, но то не придобива никакви права, неговата полза е косвена, защото с подобряването на икономическото положение на дружеството се подобрява и положението на всички акционери.

Предимствено право – право на участие в увеличението на капитала съобразно досегашното участие в капитала. В някои случаи може да бъде ограничено или отнето по решение на Общото събрание с квалифицирано мнозинство.

Особени привилегии, които могат да имат акционерите с привилегировани акции. 

Има принцип на равното третиране на акционерите с еднакво положение, т.е. акционерите с равни права трябва да бъдат засегнати наравно (пр. при принудително обезсилване на акции акционерите от един клас трябва да се третират еднакво).
## **Управление на АД. Системи на управление – органи и компетентност.**
### Управление на АД.
АД е институционализирано ЮЛ и като такова то се управлява чрез органите си. Уредбата е императивна. В сравнителноправен аспект има три системи на управление на АД:

- Немска:  2-степенна система – ОС и УС и Надзорен съвет.  

- Английска – 1-степенна система – ОС и Съвет на директорите; 

- Френска – опционна система – акционерите сами решават по коя от двете системи да се управляват. ЕС направи реверанс към Франция и възприе в основата тази опционна система. Нашият ТЗ също я възприе. 

### Общо събрание – орган общ за двете системи
Всяко АД има Общо събрание. Това е органът, чрез който акционерите упражняват правата си. По отношение на АД това, че Общото събрание е върховен орган на дружеството, не е съвсем точно да се каже. В АД по-скоро имаме разпределение на функциите и компетенциите между различните органи. 

**Състав на общото събрание на акционерите.**

Всички акционери с право на глас – участват лично или чрез представител (не може да е член на управителен орган). Не влизат в ОС акционерите с поименни акции, които не са ги вписали в нарочната книга. Акционери без право на глас – носителите на безгласни акции -  имат съвещателен глас. Членовете на управителните органи (СД/УС и НС) – ако не са акционери ще имат само съвещателен глас. Представители на облигационерите – когато АД-то е емитирало облигации. Представител на работниците/служителите – когато те са над 50 души– те си излъчват този свой представител. И той е със съвещателен глас.

Компетентност на ОС: В чл. 221 ТЗ има неизчерпателно изброяване – личи от т. 11 – „и по други въпроси, предвидени в устава“. Уставът не може да предвижда такива въпроси, които с императивни правни норми са предвидени в компетентността на други органи:

- да изменя и допълва Устава; 

- да увеличава и намалява капитала; 

- да преобразува и прекратява дружеството; 

- да избира и освобождава членовете на съвета на директорите и на надзорния съвет (УС се избира от НС). 

- решава издаването на облигации и т.н


ОС има и други компетенции извън чл. 221 è В чл. 236 (2) ТЗ е изброен набор от сделки, които могат да се сключат само по решение на ОС.  Дори и да липсва решение сделката е действителна, но нарушителите ще отговарят пред дружеството. Такава сделка е прехвърляне на цялото търговско предприятие.

**Видове общо събрание:**

Редовно общо събрание – провежда се 1 път в годината – след приключване на финансовата година – до 6 месеца след това трябва да се проведе – приема се годишен финансов отчет, приема се решение за разпределение на печалбата, взема се решение за не/освобождаване от отговорност на членовете на управителните органи.

Извънредно общо събрание - Всяко друго. Има случаи и в които задължително да се свика такова – когато загубите надвишат ½ от стойността на капитала, в 3-месечен срок трябва да се свика такова ОС.

**Кой свиква общо събрание?**

- Съвета на директорите или Управителния съвет.

- Надзорния съвет.

- Акционери с 5 % от капитала. 

- От окръжния съд – когато свикването е наложително, но горните не поема инициативата, тогава всеки отделен акционер може да сезира окръжния съд и съдът ще прецени дали да се свика. 


Как става свикването на ОС? (правилата за начина на свикване и провеждане на ОС са императивни и тяхното нарушение е основание за отмяна на решенията по чл. 74). Свикването се извършва чрез покана, обявена в търговския регистър. 

В поканата се посочва дневния ред и проекти за решения по съответните точки от дневния ред. Възможно е ОС да разглежда и въпроси извън дневния ред, но само в един случай, когато присъстват всички акционери и всички те са съгласни с това. Извън тази хипотеза не могат да се разглеждат и решават въпроси невключени в дневния ред. Времето от обявяването в търговския регистър до откриването на общото събрание не може да бъде по-малко от 30 дни.

Изискване за кворум от капитала: **кворумът в ад не е задължителен**. Определя се в Устава дали да има, или да няма кворум, освен при решаването на някои най-важни въпроси: изменение на устава; изменение на капитала; преобразуване или прекратяване на дружеството, като дори и в тези случаи е предвиден спадащ кворум – ако в деня на ОС не се явят акционери, покриващи кворума, събранието се отсрочва с 14-дни и е редовно проведено, независимо от това каква част от капитала е представена. Това идва от положението, че акционерите не са длъжни да участват в работата на ОС.

ТЗ не допуска възможност за неприсъствени заседания. Самата организация на заседанията изисква да се изберат председател, секретар и преброители на гласувалите (може да се изберат и други органи, предвиден в устава). Заседанието се ръководи от председателя, като дневния ред е определен в поканата и не се гласува на събранието. Може ли ОС да вземе решение по въпрос невключен в поканата – не по принцип освен ако присъстват всички акционери и никой не възрази (това е проявление на идеята за информираност на акционерите). За работата на ОС се води протокол, който се подписва от председателя секретаря и преброителите. Освен това се съставя списък на присъстващите акционери и се добавя към протокола. Към протокола се прилагат и документите за свикване на събранието. АД е да пази протоколите и приложенията в срок от 5 години и всеки акционер трябва да има достъп до тях при поискване.
### Гласуване
Право на глас има акционер, изплатил изцяло вноската си, освен ако уставът не предвижда друго. Гласуването е по класове, като за всеки клас важат изискванията за кворум и мнозинство. 

Мнозинство:Решенията се вземат по правило с обикновено мнозинство, освен в случаите, при които законът или уставът предвиждат квалифицирано. Решенията, които се взимат, влизат по правило веднага в сила, но някои от решенията влизат в сила след вписване в регистъра (изменение на устава, изменение на капитала, преобразуването на дружеството) – списването има конститутивно действие. Те са особен вид сделки – сделки-решения.
### Общи правила за двете системи на управление
Всяко дружество може да избере едностепенна или двустепенна система за управление и да промени системата си на управление по всяко време.

Мандат: 5 години, освен ако в устава не е определен по-дълъг срок. Членовете на първия СД или НС се избират за срок до 3 години.

Изисквания за член на съвета: дееспособно физическо лице. Ако уставът допуска, може да е юридическо лице.

Представителна власт: членовете на СД или УС представляват дружеството колективно, освен ако уставът предвижда друго.

Кворум и мнозинство:

- кворум – най-малко половината членове (или представители);

- мнозинство – решенията се вземат с обикновено мнозинство, освен ако в устава е предвидено друго. Ако в устава е предвидено, решенията може да се вземат неприсъствено è винаги с единодушие.


Изискване за предоставяне на гаранция: минимум 3-мес. възнаграждение, тъй като носят отговорност (солидарна), ако причинят вреди на дружеството.

Общи правила за заседанията на всички видове съвети. Актовете на колективните органи са актове-решения, които се приемат на заседания. Законът предвижда императивно правило за кворум – минимум 1/2 от членовете на съответния съвет (това е така, защото ОС не управлява текущата дейност на дружеството, а цялото оперативно управление е съсредоточено в съветите). За да не се допусне подмяна на волята на ОС, което избира съветите, член на съвета може да бъде представляван, но само от друг член на съвета не и от 3то лице. Ако член на съвета представлява друг член то той може да представлява не повече от 1 друг член.

Решенията на съветите се приемат с обикновено мнозинство освен ако е предвидено друго. Законът предвижда, че съветите могат да приемат решения и неприсъствено – ако всички членове на съвета са дали писмено съгласието си. За заседанията на съветите се изисква протокол, който да е подписан от всички членове на съвета. Това изискване може да създаде проблеми, защото ако някои от членовете на съвета откаже да подпише протокола той може да блокира вземането на решение. 

Управителните органи са колективни, законът предвижда изисквания към членовете им – те трябва да са дееспособни физически лица (това изискване е обяснимо, защото органите трябва да формират  волята на АД. ТЗ допуска и юридически лица да са членове на съветите – тогава те трябва да определят свои представители дееспособни физически лица. Тази техника с юридическите лица се използва, за да може да се подменят членовете на съветите без решение на ОС, защото всяко юридическо лице може само да подменя представителя си. Чл. 234, ал. 2 дава отрицателните предпоставки за членовете на съветите: Не може да бъде член на съвет лице, което: 1. е било член на управителен или контролен орган на дружество, прекратено поради несъстоятелност през последните две години, предхождащи датата на решението за обявяване на несъстоятелността, ако са останали неудовлетворени кредитори; 3. не отговаря на други изисквания, предвидени в устава.  С последните изменения на ТЗ условията са либерализирани, като забраните от 3 са сведени до 2, а и текстът на т.1 е придобил по-разумна редакция. Изборът на дадено лице за член на съвета не е достатъчен за назначаването му, необходимо е и неговото съгласие. Задълженията и правата на членовете на съветите се конкретизират в договорите, които те сключват с дружеството – това са мениджърски договори (теоретично тези отношения може да се уреждат и с трудов договор, но на практика това не се използва). 

Управлението и при едностепенната и при двустепенната система е съсредоточено в един орган СД или УС. Границите на управителната власт обхващат всички въпроси, които не са предоставени на ОС. Управлението се разглежда като правомощие на  съветите, т.е. право и задължение. Управлението обхваща 3 групи дейности:

**Организация на дружеството**:

- въпроси по подготовката на ОС и изпълнението на решенията му;

- въпросите на изграждането на вътрешното устройство на дружеството, производствените и организационните структури;

- назначаване и освобождаване на персонал;

- счетоводна отчетност;

- работна заплата и т.н.


**Ръководство** – планиране и координация на цялостната дейност на дружеството;

**Контрол** – напр. контрол върху изпълнението на решенията на ОС или на самия съвет, изграждане на система за вътрешен контрол.

Права и задължения на членовете на съветите – чл. 237, ал. 1: Членовете на съветите имат еднакви права и задължения независимо от: 1. вътрешното разпределение на функциите между членовете на съвета; 2. разпоредбите, с които се предоставя право на управление и представителство на изпълнителните членове. Те са длъжни да изпълняват задълженията си в интерес на дружеството и да пазят неговите тайни, дори и когато престанат да са членове. За неизпълнение на задълженията си членовете отговарят солидарно към дружеството, а понеже задълженията им са конкретни отговорността е договорна. Ако член на съвета е юридическо лице то носи солидарна отговорност за поведението на лицето, което го е представлявало. По въпроса за отговорността се произнася ОС и то може да освободи от отговорност член на съвета, като това не означава, че от него не може да се търси отговорност ако е причинил вреди. За да обезпечат отговорността си членовете на съветите трябва да представят гаранция в пари или ЦК в размер поне на 3месечното им възнаграждение. Това задължение не е сериозно, защото се контролира от самите тях.

Управлението се разграничава от представляването. По закон дружеството се представлява от един от органите, ако системата е едностепенна това е СД, ако е двустепенна – УС и това е единствения орган, който може да представлява дружеството. Ако друго не е предвидено представителството е колективно – 3те члена трябва да са навсякъде заедно. За това законът предвижда, че СД или УС може да овласти 1 или няколко лица да представляват дружеството – тези лица не са пълномощници, а на тях съвета делегира правото да представляват дружеството, юридически те заместват самия орган. Тези лица, на които се делегира това право се вписват в търговския регистър и имената им се обнародват – това е нововъведение повлияно от 1та директива. В търговския регистър те трябва да представят нотариално заверени образци от подписа си.  ТЗ не допуска учредяването или съществуването на недееспособно АД – всички ограничения в представителната власт било на органите или на лицата, на които е възложено представителството нямат действие спрямо 3тите лица. Лицата които представляват дружеството могат на общо основание да упълномощават пълномощници и дори прокурист. Овластяването може да се оттегли по всяко време от органите стига да е вписано в търговския регистър и обнародвано.
### Двустепенна система 
**Управителен съвет**

- Той управлява и представлява АД. 

- Избира се от надзорния съвет, а не от общото събрание. 

- Членовете са между 3-9 и се вписват в ТР. УС има представителни функции. 


Принципът е, че колективно упражняват представителната власт, но този принцип има повече изключения от самия принцип. 

В Устава може да се определи един или неколцина да представляват дружеството. УС е ограничен в представителната си власт – има сделки, които за да се сключат е необходимо решение на Надзорния съвет или на Общото събрание, но и тук сделка, извършена в нарушение на това ограничение  ще е действителна, само че този, който я е извършил, ще понесе неблагоприятните последици от това. 

**Права и задължения на членовете на УС. Те имат принципно еднакви права:**

**Задължения:**

- да полагат грижата на добрия търговец, 

- задължение да действат в интерес на дружеството и акционерите; 

- Забрана за конкурента дейност - дължат да уведомят за участие в други ТД и нямат право да сключват сделки за себе си или за другиго, както и да участват в други ТД, които развиват конкурентна дейност. Всичко това може да се преодолее със съгласието на останалите. 


**Права на членовете на УС:**

- Право на възнаграждение, което се посочва в договора за възлагане на управлението, който се изисква да е в писмена форма. 

- Право на тантиеми – евентуално. 

### Надзорен съвет 
Упражнява контрол над УС. Основна функция – **надзорната.**

Образно казано, като „УС е орган на АД”, „НС е орган на акционерите” (не схващай буквално. Това означава, че УС действа като органен представител на ТД, а НС се грижи за интересите на акционерите и затова упражнява надзорни функции над УС, защитавайки интересите на акционерите. 

Важат изискванията за мандатност – до 5 години, няма ограничение за преизбиране. ФЛ, дееспособни, може да се предвиди и за ЮЛ. Важат условията и като за УС – вписани в ТР. 

Членовете на НС се избират акционерите: а) първият НС се избира от учредителното събрание; б) следващите – от общото събрание. Членовете са от 3- 7. Приблизително казано, **нямат управителни и представителни функции**
### Компетентност на нс:
Представлява дружеството в отношенията  с УС (само там). Управленски функции: а) Свикване на ОС; б) Избира/освобождава УС и определя тяхното възнаграждение; в) Дава съгласие за най-важните решения при сключване на сделки – органичението е вътре в дружеството – извършена в нарушение сделка си е действителна. Основната функция на НС е надзорната – НС дължи да докладва на всеки 3 месеца и незабавно при всеки случай на нужда. Той има право да иска сведения по всички въпроси, да иска експертно мнение и т.н. Надзорният съвет не може да спира действие на УС, още по-малко – да ги отменя. 
### Едностепенна система – **Съвет на директорите**
Избира се от ОС, а при учредяването – от учредителното събрание; 3-9 лица; управлява и представлява АД. Не е хомогенен има 2 вида членове:

Едните са изпълнителни членове (изпълнителни директори) – на тях (може и един) СД възлага управлението на дружеството и определя възнаграждението.

Нямат легално определение, но могат да се нарекат надзорни членове. Изискването е надзорните членове да са повече от изпълнителните.

В СД се съвместяват както УС в лицето на изпълнителните членове, така и НС в лицето на надзорните членове. Изпълнителните членове докладват незабавно на председателя на СД всички обстоятелства, които са от значение за дружеството.

Отношенията между дружеството и изпълнителните членове се уреждат с договор за възлагане на управлението. 
## **ЕАД** 
Нещата стоят принципно по същия начин като при ЕООД. Пак е необходим учредителен акт, който тук вече възпроизвежда реквизитите на УСТАВ, като задължително трябва да бъде афиширан едноличния собственик на капитала, който се вписва в ТР.  

Фирмата и тук трябва да указва едноличния характер на дружеството. Управлява се по същия начин като обикновено АД с единствената разлика, че ролята  на Общо събрание играе едноличния собственик на капитала и той има свободата да избира между едностепенна и двустепенна система на управление.  От тук нататък, ако е избрал двустепенна система, което би било странно, но не е изключено, ще има избран от него Надзорен съвет, който от своя страна ще избере управителен съвет. Ако е избрал едностепенната система, ще има само Съвет на директорите, като с членовете на тези съвети се скл мениджърски договори.

Прекратяване на ЕАД (Чл. 252(2) ТЗ – ЕАД НЕ СЕ прекратява със смъртта или с прекратяването на едноличния собственик на капитала. (Аз – на пръв поглед има вътрешно противоречие, но на практика дори и едноличният собственик на капитала да умре, си има Съвет на директорите, който ще продължи управлението)
## **Командитно дружество с акции.**
### **Понятие за КДА**

Слабо разпространено, измислено от французите от 18 в. като опит да се заобиколи тромавата разрешителна система за АД – представлява симбиоза от АД и КД. В България имало 7 такива дружества, като две от тях в ликвидация. Според определението на чл. 253 ТЗ командитното дружество с акции се образува с договор, като за вноските на ограничено отговорните съдружници се издават акции. Броят на ограничено отговорните съдружници не може да е по-малък от 3. 

Една част от съдружниците са неограничено отговорни (комплементари), а другите, които са ограничено отговорни срещу вноските придобиват акции. (командитисти)

ТЗ изрично препраща за съответно приложение правилата на АД. ТЗ нищо не казва дали такова съответно приложение трябва да намират и правилата за обикновеното КД, но няма как да е иначе, след като и тук както при обикновеното КД спецификата е, че има два вида съдружници, едните неограничено, другите ограничено отговорни. С тази вече съвсем специфика за КДА, че срещу вноските на ограничено отговорните, те получават акции.Друга особеност – командитистите, т.е. ограничено отговорните, трябва да са най-малко 3.
### Учредяване на КДА
Инициативата принадлежи на неограничено отговорните съдружници, които сключват дружествен договор. Същите тези неограничено отговорни съдружници, които скючват договора, ще трябва да си изберат ограничено отговорните съдружници, т.е. Акционерите. Тз казва, че това става с публична подписка. Тук се поставя големия въпрос наистина ли става с публична подписка? Този въпрос идва от там, че до 2000 г. Ад се образуваше по две системи – едната, наречена симултанна, която е съхранена към момента (при нея акциите се записват на самото учредително събрание), а втората – сукцесивна, което означава, че акционерите се набират, чрез т.нар. Публична подписка, което най-фигуративно казано означава тези, които са инициатори-учредители се обръщат към публиката и казват какви ще са параметрите на дружеството и всеки който желае се отзовава на тази публична подписка и пр. След 2000г. тази сукцесивна система отпадна и остана съхранена само за публичните дружества по зппцк, при обикновените ад-та вече я няма. Въпросът е дали при кда ще се съхрани публичната подписка и ще се приложи както е при публичните дружества. Според герджиков – по-скоро не, ама нямало категоричен отговор.

Кда изисква учредяването да стане с учредително събрание. Това е второто от всички 5 дружества, които изискват учредително събрание. На това учредително събрание трябва да се приеме устав на дружеството, който се изготвя от комплементарите и се приема и от двата вида участници в дружеството – и комплементарите, и командитистите. Възниква с вписването в тр – заявяване от комплементар.

Търговска фирма на кда - едно единствено изискване по отношение на нея е да има означение на дружеството „кда” – не се изисква във фирмата да има името на поне един неограничено отговорен съдружник.
### Капитал и имущество на КДА.
Командитистите получават срещу вноските акции è това дружество формира капитал във формирането на който задължително участват командитистите, като срещу вноските получават акции и сборът от номиналната стойност на акциите формира капитала на КДА.

Какво правят комплементарите? Те също правят вноски в дружеството, като тук вариантите са два. Единият вариант е тези вноски да не се отразяват в капитала, а те да отидат в свободното имущество, извън числото на записания капитал. Няма пречка обаче неограничено отговорен съдружник да участва в капитала на КДА. Т.е. срещу направените вноски И той да получи акции, но обстоятелството, че срещу вноската неограничено отговорен съдружник получава акции НЕ повлиява на отговорността на този съдружник. Той продължава да е неограничено отговорен. Капиталът на КДА трябва да бъде минимум 50 000 лв., каквото е изискването и за обикновеното АД. 

Обобщение:

В КДА командитистите задължително са акционери, докато комплементарите могат да бъдат, но могат и да не бъдат акционери. Независимо обаче дали придобиват или не акции срещу вноските комплементарите са все по един и същи начин отговорни за задължението на дружеството, а именно неограничено отговорни с личното си имущество.
### Как се управлява КДА?
Законът казва „управлява се по едностепеннта система на управлене на ад”. Едностепеннта система включва общо сънрание и съвет на директорите. Голяма особеност è в общото събрание право на глас имат само командитистите, а неограничено отговорните съдружници, дори когато притежават акции, участват само със съвещатален глас.  Тук ос има много ограничени правомощия (за разлика от другите). Почти цялата власт е съсредоточена в сд. Съветът на директорите се състои от комплементарите. Няма изискване за брой è колкото и да са комплементарите, те всички правят съвета на директорите.

Най-важните въпроси от живота на дружеството като изменението на договора, както и прекратявяането на дружеството се решава общо от комплементари и командитисти, т.е. Това не е работа само на ос, а и сд трябва да участва във вземането на това решение.

