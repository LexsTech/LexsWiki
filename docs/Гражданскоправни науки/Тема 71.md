# **Правни последици на съдебното решение. Сила на пресъдено нещо. Зачитане. Конститутивно действие. Изпълнителна сила.**
## **Правни последици на съдебното решение.** 
## **Сила на пресъдено нещо.**
Започваме да се занимаваме с последиците на влязлото в сила съдебно решение - СПН, изпълнителна сила и конститутивно действие.  

` `Най-общите неща за СПН. Следващия път ще говорим за по-конкретните с по-голямо практическо значение. СПН е основната последица на всяко влязло в сила валидно решение. Второ, тя е основна, защото тя изпълнява основната функция на исковото производство. Каква му беше задачата? Спорното право да стане безспорно. И поради това всички видове решения, влезлите в сила и валидни, пораждат тази последица. Само нищожните не я пораждат.  

` `Терминологично. Ясно ви е, че по нейната същност в теорията са излагани много становища. И се поддържат различни разбирания сравнителноправно. Другите правни системи обясняват по друг начин тази основна правна последица. Терминологично в различните теории тази основна последица се обозначава по различен начин. И това е нормално, защото самият термин отразява виждането за същността на последицата. Според едни разбирания терминът, който се използва, е законна сила на решението. Очевидно е, че тези теории ще да придават на решението силата на закон. Според други теории пък тя се обозначава като материална сила на решението. У нас терминът е сила на пресъдено нещо. Защо пресъдено, а не присъдено? Защото не се свързва с присъждане, а с това, че нещо е премислено, преминало през съда вече.  

` `Най-общо няколко думи за различните разбирания, за същността на тази основна последица на съдебното решение. Исторически е възникнала теорията, която сега може да означим като монистична. Според нея изобщо извън процеса (много е хубава тази теория, сега като се замисля) няма субективни материални права и задължения. Те се създават от съдебното решение. Съдебното решение има силата на закон, който поражда тези права и задължения. Тази последица на съдебното решение ще я обозначим като законна сила на съдебното решение. Няма да излагам подробни критични бележки към тази теория, мисля, че и сами ще се справите с критиката. Дали наистина то поражда правата и задълженията и т.н.  

` `На следващо място, следваща по време и същестувваща понастоящем в различни варианти е материалноправната теория за основната последица на съдебното решение. Според нея тази сила на решението е материална сила на решнието. Най-общото между тези теории е, че те признават, че има субективни материални права и задължения извън процеса. Обаче ттази теория поставя акцент върху това, че ако едно съдебно решение неправилно постановява съществуването на едно субективно право, то то поражда това материално право. Съответно, ако съдебното решение за разлика от действителното правно положение, отрече едно съществуващо задължение, то действителното задължение се погасява. Така самото решение е един допълнителен източник за съществуването на правото, респективно задължението. Това че едно неправилно съдебно решение би могло да има ефект сходен на пораждането на пррава и задължения, е така. Сходен е, но не е същият. Това, че едно лице е признато за кредитор, но всъщност ще видите, че действително не е точно така. Защото решението винаги действа относително и ако едно трето лице има интерес да установи, че кредиторът е привиден (в изпълнителното много често може да се случи такова нещо), то може да го установи. Трябва да изхождаме от патологичния случай - когато решението е неправилно. Очевидно според мен целта на решението не е да се пораждат несъществуващи права и задължения, а да се установяват такива. Поради което няма и как да обясним същността на СПН с хипотезата, при която решението е незаконосъобразно. Не е логично това да ни е отправната точка.  

` `Следващата голяма група теории за обяснението на същността на основната последица на съдебното решение са процесуалните. Основно две групи са - теория за позитивната функция на СПН (най-общо казано). Тя се изразява в това, че действието на влязлото в сила решение се изразява в това, че за всеки следващ съд възниква задължение ако е сезиран със същия спор между същите страни, да постанови същото решение, което е постановено по този въпрос. Ще видите, че елемент от тази теория в някаква степен (не точно същият) действително има в действащото право - задължението за зачитане на СПН - чл. 297 ГПК. Ще прекрати делото нашият съд. Другата процесуална теория за същността на СПН пък е за негативната функция. Изразява се в забраната за всеки следващ съд да пререшава въпрос, който вече е решен с влязло в сила решение. Такъв елемент има и у нас - чл. 299 ГПК. Непререшаемостта, уредена в тази разпоредба. Проблемът тук е, че всъщност самото действие на решението се изчерпва в тази негова функция. Глобалната критика към процесуалните теории е в това, че действието се свежда само до следващия процес. Дали ищецът предявява иск, само за да си обезпечи правното положение в следващи процеси? Очевидно не. Той иска да получи въобще защита на своето право, а не да си обезпечи правното положение в следващите процеси. Тук се откъсва въздействието на съдебното решение върху материалното право.  

` `Е, нашата теория, която ние си възприемаме, разбира се разработена от проф. Сталев, знаете в класическия му труд “СПН”, изхожда точно от тезата за защитния характер на решението върху материалното право. Това разбиране.

Същност - изхожда от защитното въздействие на гражданския процес. СПН е публичноправна следпроцесуална последица на влязлото в сила съдебно решение. 

` `СПН има три елемента. Установително действие на СНП - за всяка страна се поражда задължение да преустанови правния спор и да приеме, че правоотношението е такова, каквото е установено в съдебното решение. Ето как преди това спорното право става безспорно право. Страните просто са длъжни да приемат, че правното положение е такова, каквото е в съдебното решение. С други думи, за държавата правно валиден спор вече не може да има. Много често страните не са съгласни с решението. Поне едната обикновено е недоволна. Независимо от това за държавата вече правно валиден спор няма. Положението е безспорно. Това е първият основен елемент на СПН.  

` `На следващо място тя има и регулиращо действие. То се изразява като право и задължение на всяка от страните спрямо държавата - да съобразят своето положение с установеното от съдебното решение. Всички решения имат това действие. Не само осъдителните. На основата на регулиращото действие при тях се появява изпълнителната сила. Но регулиращото действие е общо право и задължение да се съобрази с установеното. Не е нещо конкретно. Например че решението установява, че някой е собственик - той се съобразява с това свое право. Ответникът трябва да се съобрази с това, че ищецът е собственик.  

` `И третият елемент на СПН, който вече обезпечава стабилитета на цялата СПН и останалите действия - непререшаемост на решения с влязло в сила съдебно решение спор. Уредена е в закона - чл. 299 ГПК - процесуална пречка (абсолютна) за упражняване на правото на иск. Следователно СПН погасява правото на иск, тъй като то е упражнено. То е реализирано. Поради което и страните повече нямат право на иск относно същия спор. Ако бъде предявен отново иск между същите страни, за същото искане, на същото основание, то образуваното дело следва да бъде прекратено. Това е най-общо същността на СПН.  

` `Със СПН може да се установи съществуването на правото, което е било спорно. В този случай (когато се установява съществуването на едно право), този ефект на съдебното решение действа правозасилващо върху него. Има някакви допълнителни последици, които се свързват с това, че едно право е установено със СПН. Какви са те? Да кажем, ако това право е едно вземане, то съгласно ЗЗД (117, 120?) съдебно установеното вземане се ползва с най-дългата предвидена в закона давност, 5-годишна, дори преди това да е текъл по-кратък давностен срок. Помните ли, че преди това говорехме за прекъсване и спиране на давности. Съгласно уредбата в ЗЗД, когато бъде уважен иск относно вземане - с влязло в сила съдебно решение, тогава давността се прекъсва и започва да тече нова давност и тя винаги е най-дългата - винаги е 5-годишна. Например за периодични вземания е 3-годишна, след като се установят със съдебни решения - 5-годишна.  

` `Ако става дума за едно правно вземане, то става ликвидно (ликвидно и годно за извънсъдебна компенсация - чл. 103-104 ЗЗД мисля). Тоест, то безспорно е установено по основание и размер.  

` `На следващо място, струва ми се (вие ще кажете, сега аз с това се занимавам), че изпълнително производство образувано с влязло в сила съдебно решение е по-стабилно от останалите случаи. Може да имаме изпълнение с невлязло в сила съдебно решение. При заповедта за изпълнение, ефектите са сходни с влязлото в сила съдебно решение, ако е влязла в сила. По-трудно се атакува съществуването на изпълняемото право.  

` `И на следващо място - влязлото в сила съдебно решение, съгласно чл. 297 ГПК, трябва да бъде съобразяване (по-късно ще говорим за зачитане, не сега) от всички държавни съдилища и общински органи. Те трябва да съобразят решението, а не да решават този преюдициален въпрос.  

` `Когато пък се отрича правото с решението, тогава СПН препятства реализирането на това отрчено право. Как? Ами на първо място, може да се иска обратно това, което е платено за неговото удовлетворяване. Изпълненото задължение всъщност не е съществувало. Ако пък имаме висящо изпълнително производство и например не съществува изпълняемото право, това изпълнително производство следва да бъде прекратено. Или пък ако се отрича съществуването на едно право със СПН, кой получава защита? В типичния случай - на ответника, но по-общо - страната, в чиято правна сфера би лежало задължението. Нетипичният случай - отрицателен установителен иск. Съдебната сфера пречи да се посегне в правната сфера на другото лице.  

` `Казали сме си, че СПН е защитно-санкционна последица. Виждате, тя дава защита по този начин. Сега мисля, че става по-ясно как се дава тази защита на лицето, чието правно твърдение, съдът е възприел като правилно. Така че тя е защита за това лице. Това може да е и ищеца, и ответника. Мисля, че вече е съвсем ясно това. За разлика от изпълнителното и обезпечителното производство. Е, освен че дава защита, тя понеже дава защита, едновременно с това налага и санкция на страната, чието правно твърдение съдът е отрекъл. Санкцията е обратната страна на защитата. Без да се наложи санкция няма как да се даде защита. Мисля, че СПН може да даде защита и да наложи санкция и на двете страни. Когато искът е частично уважен.  

Практически важните аспекти на СПН са въпросите, свързани с обхвата, в който действа СПН. Имаме предвид предмета, относно който действа, но имаме предвид и лицата, спрямо които действа СПН.  
### Обективни предели на силата на пресъдено нещо 
` `Първо ще започнем с първия аспект - обективни предели на СПН. Когато говорим за обективни предели на СПН, си задаваме въпроса “кое е това нещо, станало СПН, с което страните трябва да се съобразят и което не може да бъде пререшавано”. Изводи за това правим от чл. 298, ал. 1 ГПК. Говорили сме си за индивидуализиращи белези на предмета на иска, предмета на делото. Първият елемент беше ЮФ, от който се поражда правото. На следващо място - съдържанието на тези права и задължения, които са предявени за защита в делото. И на трето място - субектите на това материално правоотношение. Е, като четем чл. 298, ал. 1 ГПК, струва ми се, че СПН се формира по това, което е било предмет на делото (при законосъобразно решение). А самият предмет на делото как се формираше? Има една статия на проф. Стамболиев (въпреки че е по стария ГПК) - предмет на иска, предмет на делото, предмет на съдебното решение. В предмета на делото се включва предмета на иска, но може и други искове да се включат - обратни искове и т.н. И в съдебното решение трябва да имаме съвпадане между предмета на съдебното решение и предмета на делото. В този случай СПН ще се формира по предмета на съдебното решение, който пък съвпада с предмета на делото. Защото съдът е длъжен да постанови решение по това, с което е сезиран.  

` `Това е законосъобразният вариант. Да речем, предметът на съдебното решение не изчерпва предмета на делото (пропуснал е да се произнесе по част от предмета на делото). Върху какво ще се формира СПН - по предемта на делото или по предмета на съдебното решение? По предмета на съдебното решение. А какво става с частта, по която не се е произнесъл? С обжалване не може. Но имате специално средство - може да се иска допълване на съдебното решение, защото в този случай то е непълно. Това е първата възможност (ще говорим за това по-подробно). Но за допълването имате преклузивен срок. Ако той изтече, вече можете да предявите отделен иск. Защо? Защото тука няма СПН, няма какво да ви пречи. Съдът не се е произнесъл по лихвите.  

` `Ако решението се е произнесло и за нещо извън предмета на делото? Пак ще е по предмета на съдебното решение. Нищо, че имаме част, която е плюс. Това, което е плюс, е ясно, че е незаконосъобразно, поради което преди да влезе в сила съдебното решение, в тази си част решението е недопустимо. И преди да влезе в сила може да се обжалва и да се обезсили. Но обръщам внимание - ако не бъде обжалвано и влезе в сила, поражда СПН и въобще всички последици.  

` `Другият въпрос, който се поставя, ползва ли се установеното в мотивите към съдебното решение със СПН? Какво пише в тези мотиви? Имаме преюдициални правоотношения. Възражения на ответника. Имаме факти, които са благоприятни и за ищеца. Е, формира ли се по тях СПН? Вие изхождате от чл. 236, ал. 2, за да дадете отговор на този въпрос. Решението в тесен смисъл е диспозитивът на решението. Това е утвърдено у нас. Следваме немския правен модел (въобще процесът ни е много заимстван от немската правна система). За разлика от френската - там се формира СПН по това, което е в мотивите. Откъде правим изводите у нас? Има и други разпоредби, за които не сме си говорили. За преюдициалното правоотношение откъде можем да видим, че върху него не се формира СПН? Ами инцидентният установителен иск. При него - чл. 212 ГПК, това е такъв иск, който се предявява в рамките на висящ вече процес и има за предмет преюдициално правоотношение. Ако по преюдициалното правоотношение, по което съдът трябва да се произнесе (няма как), независимо дали е сезиран с отделен иск или не. Ако го сезирам с иск по този въпрос, ще получа нещо различно, ако не го сезирам с иск по този въпрос, а го оставя сам да се произнесе. Ами, различното е СПН. Ако е сезиран с иск - уреден е окончателно. И други доказателства може да даваме. В мотивите преобладаващи са констатациите за факти. Българският зкаонодател позволява ли формиране на СПН по отделен факт? Ами, не. Искът за факт общо не е допустим. Чл. 124, ал. 4 - само в изрично предвидените от закона случаи. Установяваме последиците от факти - правата и задълженията, но не и самите факти.  

Чл. 298, ал. 4 ГПК. Тази разпоредба се отнася до две възражения на ответника - за прихващане и право на задържане. За тези двете законът изрично казва, че се формира СПН. Ако по всички възражения на ответника, които са в мотивите, би ли имало смисъл от тази разпоредба? Очевидно не. Правилото е, че в мотивите, където се произнася по възраженията съдът, по правило СПН не се формира. И затова по изключение чл. 298, ал. 4 казва “да, но по тези двете възражения, по тях се формира СПН”. И ги запомнете много хубаво, защото те са две и ги прави по-особени заради това. Има различни становища (особено за възражението за прихващане). Какво е особеното и при двете?  

` `Например ревандикационен иск - ответникът е добросъвестен владелец, подобрил за 15 000 лв. Ето го правото на задържане. При него имаме две права - първото е самото право на задържане, а второто е вземането на ответника, което се обезпечава с правото на задържане. СПН се формира и върху двете права на ответника, това искам да кажа (тоест и върху вземането). И се формира не само когато се уважи това възражение, а и когато се отвхърли. Напр. съдът констатира, че не е добросъвестен владелец, поради което няма и право на задържане (тук няма да разглежда претенцията за вземането).  

` `При възражението за прихващане (ще го сравняваме с насрещния иск). Ищецът има вземане за 10 хил., ответникът - за 15 хил. лева. Върху какво се формира СПН? Класическата теза на проф. Сталев - приема, че СПН се формира върху целия размер на насрещното вземане, дори когато надвишава по размер вземането на ищеца. Това е неговото разбиране. Другото разбиране пък е, че когато надвишава по размер вземането на ищеца, по насрещното вземане се формира СПН само до размера, който е предявен за прихващане - в нашия случай 10 хил., и по горницата до 15 хил. не се формира СПН. Или казано по друг начин - формира се така, когато възражението се уважава. С оглед разбирането на проф. Попова - приема, че имаме нещо сходно с това, което се случва при частичния иск. Тя приема, че когато се уважи възражението за прихващане, СПН се формира само по предявената за прихващане част. При отхвърляне на възражението, се приема, че се формира СПН по целия размер на вземането. Това, по което няма спор, и практиката е на това становище, е, че дори да приемем тезата на проф. Сталев, за горницата има СПН, но няма изпълнителна сила. Ответникът не би могъл да се снабди с изпълнителен лист за изпълнение на тази горница, която не е погасена в резултат на извършеното прихващане. Може да предявите осъдителен иск за горницата - няма непререшаемост, защото има разлика в искането за защита.  

` `Следващият проблем свързан с обективните предели на СПН е към кой момент се установява правното положение? Този момент кой е? Не е от предявяването на иска. Трябва да се вземат предвид и настъпилите по време на висящия процес промени в правоотношение. Този момент е приключване на съдебното дирене. Това е пределният момент, до който страните могат и следва да наведат по делото всички релевантни по делото факти. Установяваме правното положение към приключване на съдебното дирене (след което е влязло в сила съдебното решение). Може да имаме съдебно дирене във въззивна инстанция (за което ще си говорим), в някои изключителни случаи може да имаме съдебно дирене и във ВКС. Освен чл. 148, и другите съответни разпоредби оформят този извод още две разпоредби - чл. 439, ал. 2 (искът на длъжникът по изпълнението, с което оспорва съществуването на изпълняемото право). Чл. 439, ал. 1 въвежда забрана за оспорване. Ако нямате СПН, няма какво да ви пречи да оспорвате това право. Времевите предели на СПН и проявата на СПН към този момент се проявяват в т.н. преклудиращо действие на СПН. Най-общо това преклудиращо действие на СПН се изразява в забрана и за двете страни да оспорват съдебноустановеното правно положение по исков път (чрез иск или възражение срещу иск) въз основа на факти, настъпили до момента, към който се формира СПН. Отклонения от това имаме при неприсъственото решение. Ще го говорим, когато говорим за защита срещу неприсъствено решение. Кои са тези факти, въз основа на които страните не могат да оспорват установеното в съдебното решение. Когато в съдебното решение се установява съществуване на правото, то това означава, че се преклудират всички възражения на насрещната страна (в типичния случай - ответника), основани на факти, възникнали до приключване на съдебното дирене. Когато със СПН се установява, че едно право съществува, на практика възниква забрана да оспорва повече това право въз основа на факти, които е могъл да предяви във висящия процес. За това му се преклудират тези възражения. Независимо дали е могъл или не да ги предяви в процеса. В такива ситуации все пак, при които ответникът по обективни причини не е могъл да попълни делото с такива факти, тогава законодателят му дава възможност по извънредното производство по отмяна по чл. 303, ал. 1, т. 1 да поиска отмяна на решението. По правило тази преклузия на възражения се проявява спрямо ответника. Един ищец по отрицателен установителен иск, ако искът му бъде отхвърлен, не може впоследствие въз основа на нови факти преди приключване на съдебното дирене, да оспорва в последващ исков процес правото на ответника. Следователно следва ответника (или ищеца в отрицателния установителен иск) да се позове на всички свои възражения, непредявените все едно се отхвърлят.  

Какво се случва с ищеца, когато се установи несъществуването на неговото право. Длъжен ли е той да изложи всички свои основания за съществуване на правото си? Например право на собственост - покупко-продажба, наследяване, придобивна давност и т.н. Допустим е нов иск с оглед на разликата в предмета - различното основание. Ищецът не е длъжен да изчерпи всичките си основания. Такива задължения има само в брачния процес - особено исково производство, ще видите, че има такова задължение.  

` `Следващият проблем, свързан с обективните предели на СПН - дали се формира СПН по размера на вземането? Ако приемем, че се формира, това означава, че нито ищецът може в следващ процес да заяви, че вземането му всъщност е с по-висок размер, и ответникът - че вземането всъщност е с по-нисък размер. По правило се формира. С други друми СПН обхваща всички параметри на спорното право. Включително и размера на вземането, когато едно вземане, което има такава количествена характеристика на обекта си. Поради това ищецът не може в следващ процес да претендира, че вземането му е с различен размер. Приема се, че е допустимо да се предяви т.н. частичен иск, при който тук се наблюдава една специфика. Какво е частичен иск? Само изричният частичен иск. С други думи като частичен иск третираме само този, който ищецът изрично заявява в исковата си молба, че има вземане в определен по-висок размер, но в рамките на висящото производство, претендира защита не по целия размер, а само по част от този размер. Ако това го няма в исковата молба, а само си го мисли, тогава нямаме частичен иск. Трябва изрично да е предявен като частичен. Частиченият иск поражда много спорове - има едно образувано тълкувателно дело. Вече има решение по това ТР. Говорим си това, което го има в учебника. При частичният иск се приема, че ако бъде уважен, то не е спорно, че се формира СПН само по и до заявения размер на вземането. Не и по горницата. С други думи тук ще имаме СПН само по претендираната част от вземането. Особеното е, че тук е допустим иск за горницата. Тъй като изрично е заявен като частичен. Когато се отхвърли частичен иск, има повече моменти (не е точно този въпрос зададен сега на ВКС, но ми се струва, че трябва да отговорят на този въпрос, за да се произнесат по останалите), но изхождаме от преобладаващото виждане, че се формира СПН по цялото вземане. Установява се не че само заявената и претендирана част от размера на вземането, а въобще че вземането в какъвто и да е размер не съществува. Логиката е, че ако не се дължи по-малката част по едно вземане, то със сигурност не се дължи по-голямата част от това взеане. Преди 10-тина години имаше друго тълкувателно дело за частичния иск - свързан с давността, когато не успяха да съберат мнозинство. Дали спира само за претендираната част или за целия размер и т.н. Това е много практически важно. Защо се предявяват частични искове? Основно заради разноските. Пропорционална държавна такса - 4%. Дали може ответникът при следващия иск да предяви отново възраженията си. Според проф. Сталев дори не трябва да се зачита първото решение (за частичния иск). Не искам да се разпростирам, защото това, което приеме ВКС, ще бъде задължително. Няма уредба просто този иск. Това е проблемът. Друг проблем - първият съд приема, че е действително вземането, а вторият - нищожно за горницата. Може ли? Не ми се иска да навлизаме в подробности, ще видим тълкувателното решение.  
### Субективни предели на силата на пресъдено нещо. 
` `Субективни предели на СПН. Изясняваме въпроса кои са тези лица, за които важат тези права и задължения, представляващи същност, съдържание на СПН. Тези лица ги означаваме като адресати на СПН. Правилото, уредено в чл. 298, ал. 1 ГПК, е че обвързани са лицата, които са били страни в производството, по което е постановено това съдебно решение. Това е правилото. Правилото е, че има относително действие. И тази относителност е свързана с това, че тази последица на решението като цяло действа в отношенията на насрещните субекти на процеса. Обаче пък всички страни. Тоест, както главната типична страна, така и главната нетипична страна е обвързана от СПН. За нетипичните не сме си говорили все още, но все пак имате идея, говорили сме малко. Това са процесуалните субституенти. И главните типични, и главните нетипични. И главните, и подпомагащите страни са допълнителни страни. И за тях не сме говорили, но сме споменали, че има такива. Законът ги предвижда. Те също са обвързани от СПН на решението - чл. 223 ГПК.  

` `От това правило, както се досещате, има изключения. Те изрично се въвеждат. За изключение говорим, когато лице, което не е страна по делото, е обвързано от СПН на постановеното решение. По правило трети лица не са обвързани и това е нормално. Защото не са имали възможност да участват в делото, да въздействат на съдържанието на съдебното решение.  

` `Първото изключение (познато на всички правни системи) съгласно чл. 298, ал. 2 - правоприемниците на страните също са обвързани от СНП (наследниците са вид правоприемници). В този случай правоприемството тук трябва да е настъпило самото правоприемство - прехвърляне на правото или задължението, предмет на делото. Самото правоприемство трябва да е настъпило след като е постановено решението, логично даже след като е възникнала СПН. Какво значи да са обвързани тези правоприемници? Че се намират в същото положение, в което се е намирал техният праводател. Ако ищецът, чиито ревандикационен иск, почине, ответникът няма да може да оспорва повече правото на наследника. Но правоприемникът може на друго, на свое основание да претендира правото.  

` `Други трети лица, обвързани от СПН на решението. Чл. 298, ал. 3 урежда също нещо безспорно. Там е пределното разширяване на СПН. Съдебното решение действа спрямо всички. По искове за гражданско състояние и по брачните искове. Логично е това разрешение. Опора за него е правната сигурност. Не е мислимо да се приеме, че едно лице е син на друго само спрямо ответника, а спрямо други да не се приема, че му е син.  

` `Обвързани от СПН на влязло в сила съдебно решение са и лицата, които биха били необходими другари на страна в процеса. Тоест, не са били конституирани в делото, но ако бяха, щяха да бъдат необходими другари на ищеца или ответника. Какво е необходимо другарство ще говорим. Изводът правим от чл. 304. Там пише, че такива лица имат право на отмяна на влязлото в сила съдебно решение. Как правим извода? Ако не бяха обвързани от това решение, биха ли имали интерес да искат въобще отмяна на решението? Очевидно решението им пречи да предявяват такива искове.  

` `На следващо място - от силата на СПН е обвързано и такова трето лице, което е носител на едно материално право, предявено за защита от процесуален субституент, като тази специфична хипотеза важи, когато субституцията е от вида на суброгациите. С други думи - когато носителят на материалното право не участва в процеса като главна страна или въобще като страна. Тук можете да погледнете информативно чл. 226, ал. 3.   Други хипотези - зависими акцесорни правоотношения. Имаме иск на кредитор срещу длъжника. Дали съдебното решение ще обвърже поръчителя? Две хипотези - първо, съдебното решение уважава иска, второ, отхвърля иска. Не сме го привлекли, не е участвал в процеса. Ако го обвържем, в случая, в който се уважава иска, тогава кредиторът, когато предяви иск срещу поръчителя, направо ще се позове на съдебното решение и поръчителят няма да може да му прави някакви възражения, които длъжникът не е направил. Чл. 142 ЗЗД (струва ми се, пак си ги проверявайте). Приема се, че поръчителят е в една благоприятна позиция. Защо? Възражението за пресъдено нещо. Когато вземането е установено, че не съществува, поръчителят може да иска отхвърляне на предявения спрямо него иск. В обратния случай, когато се установява съществуването на главния дълг, тогава нямаме разпоредба, която да предвижда изрично, че поръчителят ще бъде обвързан от СПН на решението. От тази разпоредба можем да правим изводи - чл. 49 ЗЗД, лица, реално обезпечили чуждо задължение. Колективни искове - редица особености има. Ще кажа само едното отклонение - има една групичка лица, които изрично са заявили, че ще защитават самостоятелно интересите си в друг процес. Изрично се казва, че са обвързани, ако е благоприятно за тях.  

` `Още една хипотеза, при която СПН обвързва и трети лица. Става въпрос за кредиторите. Въпросът е следният - ако със СПН е отречено съществуването на едно имуществено право на длъжника, дали кредиторите са обвързани от това решение. Какъв е интересът им? Да кажем, когато се образува изпълнително производство за изпълнение на парично вземане. Взисквателят трябва да посочи способа и имуществото, върху което трябва да се насочи това изпълнение. Разрешението е следното - по правило кредиторите са обвързани от решенията по такива дела за имуществени права на длъжника. Чл. 133 ЗЗД. Само че имайте предвид, че правилото важи в определени параметри все пак. Обвързани са от тези съдебни решения, които са постановени по искови молби, вписани преди да е наложена обезпечителна мярка върху съответното имуществено право. Например чл. 453, т. 2. Кредиторът е в същото положение като длъжника си, но с налагане на обезпечителната мярка, това положение вече се променя. Налагането на запора и възбраната променят правното положение. Не са обвързани от решения, с които се установяват задължения на длъжника. Само имуществени права на длъжника. Чл. 453, ал. 2 важи само за недвижимите, но ефектът на запора е същия. Има и други разпоредби, аз ви казах. Да кажем чл. 440, ал. 1 ГПК. Много навлизаме в изпълнителното. Няма лошо. Ако кредиторът е засегнат с един симулативен процес, може да се защити с Павлов иск (конститутивен иск, не е отделен вид иск).  
## **Зачитане**
Две думи да си кажем за зачитането на СПН. Чл. 297 ГПК. Това задължение за зачитане не означава, че всички тези субекти, посочени в чл. 297 ГПК, са адресати на СПН. Тук е уредено нещо различно от обвързаност от СПН. Когато законът задължава всички тези учреждения да зачитат съдебното решение, има предвид, че те са длъжни да вземат предвид установеното в съдебното решение, когато разрешават въпрос, който е от тяхната компетентност и то в случаите, при които този въпрос е обусловен от едно влязло в сила съдебно решение. Тоест, те като властнически органи са длъжни да зачитат влезлите в сила съдебни решения. Длъжни са да изхождат при своята дейност от установеното в съдебното решение. Да кажем, имаме висящо дело между две лица. Преюдициален е някакъв въпрос, по който между тях има влязло в сила решение. Същото важи и за другите органи - данъчни органи. Това кой ще плаща данъка, ще е собственикът на имота. Ще съобразява влязлото в сила съдебно решение.  

Задължението за зачитане. При задължението за зачитане по чл. 297 ГПК трябва да се съобразите със субективните предели на СПН. За да зачете съдът по висящото дело СПН на това решение, той трябва да съобрази дали страните по това висящо дело са обвързани от СПН на това решение, в което е решен преюдициалният въпрос. Защото ако не са обвързани, няма да имаме задължение за зачитане. Трябва да имаме съвпадане на лицата, между които се решава този въпрос и адресатите на решението, което ще бъде зачитано. Ако нямаме такова съвпадане, вторият съд няма да зачита решението. Чл. 297 влиза в действие, когато влиза в действие чл. 299. Прекратяване на делото поради СПН. За да прекратим едно висящо производство на основание чл. 299 трябва да имаме от обективна страна съвпадане на предмета, по който се е формирала СПН и предмета на второто висящо дело. От субективна страна трябва да имаме или същите страни, или да са обвързани.  
## ` `**Конститутивно действие**
` `Следваща последица на съдебното решение - конститутивно действие. То е правна последица само на конститутивните съдебни решения. Тя се изразява в това, че самото съдебно решение представлява ЮФ, който изменя материалните правоотношения между страните. Следователно за разлика от СПН, изпълнителната сила, конститутивното действие е гражданскоправна последица на съдебното решение. Другите две, и двете бяха публичноправни последици на съдебното решение, нали така. Изпълнителната сила, каквото и да приемем - право на принудително изпълнение или право на кредитора да се снабди с изпълнителен лист, все е насочена към орган с властнически правомощия.  

` `Как се изменят материалните правоотношения? Зависи от съдържанието на самото потестативно право, което съдът установява със съдебното решение и след това постановява тази правна промяна (в диспозитива трябва да е). Може да разваля договора, унищожава договора, прекратява или унищожава брачно правоотношение, прехвърляне на право (обявява предварителен договор за окончателен), възстановяване на съществуването на правоотношение (при незаконосъобразно уволнение). Няма да ги изчерпим, не е необходимо. Когато говорим стриктно за конститутивно действие имаме предвид точно тази правна промяна, която съдът постановява изрично в диспозитив. Има и други действия, които променят правоотношенията между страните (дори и между страните и трети лица), но те не са конститутивно действие. Кога? Когато не съдът ги постановява в диспозитив, а по закон се променята правоотношения. Например се погасява правото на развод, когато съдът уважи иск за развод. Или пък не пише в диспозитива си при уважен иск за вземане, че то се ползва с 5-годишна давност вече. Може и рефлексни действия - когато се изменят отношенията на страните с трети лица. Пак не се пишат в диспозитива. Например ако съпрузите имат взаимни застраховки живот, тези застраховки се разделят при уважаване на иска за развод.  

` `Кои лица са адресати на конститутивното действие на съдебното решение - лицата, в чиято правна сфера настъпва постановената от съда правна промяна. Тези лица трябва да са били страни в делото. Ще видите, че конститутивното действие на решението трябва да се зачита от всички трети лица. Това не означава, че тяхната правна сфера се променя. А че всяко трето лице трябва да приеме, че тази правна промяна е настъпила. Защо? Защото тук ЮФ, който поражда промяната е самото съдебно решение. Аз имам някои резерви в тази връзка, но няма да ви занимавам с тях.  

` `Кога възниква конститутивното действие на решението? То винаги възниква със СПН, тоест - с влизане в сила на съдебното решение. Няма връзка дали ще действа промяната занапред или с обратна сила. Самият ефект на решението настъпва с влизането му в сила. Оттук насетне дали промяната ще действа занапред или с обратна сила, зависи от потестативното право. Стриктно, когато говорим за конститутивно действие на съдебното решение, имайте едно на ум, че е различно от действието, когато съдът реализира една спорна съдебна администрация между страните. Спомняте ли си нещо за тези хипотези? Упражняването на родителските права. Допълване на договор между търговци от съда, при стопанска непоносимост (там е малко спорен въпросът). При хипотезата на спорна съдебна администрация нямаме потестативно право. На съда не са му очертани измеренията на промяната. Той ще прецени (може да са очертани до някаква степен параметрите, но при потестативното право е стриктно очертано какво трябва да направи съдът, ако е налице хипотезата за потестативното право). Там нямаме потестативно право, поради което и тези съдебни решения нямат СПН и поради това могат да бъдат изменяни и променяни впоследствие. В общи линии това е голямата разлика. Те могат да се променят и при промяна в обстоятелствата, и когато съда или страните са пропуснали някое обстоятелство от значение за този интерес. При конститутивното съдебно решение, дори да настъпи някаква промяна, тя не променя параметрите на потестативното право. Тоест, разведените съпрузи може пак да сключат брак.  
## **Изпълнителна сила на съдебното решение.** 
Това пък е правна последица само на осъдителни съдебни решения. Такива решения, с които ответникът се осъжда да извърши нещо, да бездейства, да изпълни някаква престация по едно притезателно право. Изпълнителната сила на решнието е последица, която открива пред ищеца вратите на изпълнителното производство.  

` `Да кажем, че има две мнения по въпроса кога възниква правото на принудително изпълнение. Най-общо това е правото на взискателя да иска от съдебния изпълнител да предприеме действия срещу длъжника, а на длъжника - задължение да търпи тези действия. Традиционно проф. Сталев приема, че изпълнителната сила на решението се изразява в това, че в полза на ищеца възниква право на принудително изпълнение. Това е неговото разбиране. Другото разбиране е, че правото на принудително изпълнение възниква с издаване на изпълнителния лист, а не с издаване на самото изпълнително основание. Осъдителното съдебно решение е изпълнително основание - чл. 404, т. 1 ГПК. Традиционно изпълнителният лист се приема като специфична процесуална ценна книга - материализираща това право на принудително изпълнение.  

` `Изпълнителната сила на осъдителното съдебно решение поражда право в полза на ищеца, кредитор по решението, да се снабди с изпълнителен лист. Тоест, да иска от съда издаването на изпълнителен лист относно вземането по решението. Това поражда пряко и директно осъдителното съдебно решение. В това се изразява неговата изпълнителна сила.  

` `Защо само осъдителните съдебни решения пораждат такава изпълнителна сила? Защото особеното на притезателните права, които се установяват в едно осъдително съдебно решение, че изискват насрещно поведение на длъжникът. Затова само с този вид права стои проблемът с последващите действия, които следва да се извършат, за да се удовлетвори притезателното право. Затова при другите права този въпрос не стои. По изключение (като че ли е една-единствена разпоредбата) - чл. 522, ал. 2 ГПК. Чл. 349 - в делбено производство се възлага неподеляемо жилище на един от съделителите. Това решение също е конститутивно. На принудително удовлетворяване тук принадлежи притезанието на съделителя, на който е възложено жилището. Собственикът придобива притезателното право да иска предаването на имота от всяко трето лице, което го владее без правно основание. При конститутивните съдебни решения в резултат на промяната, постановена от съда, може и често възникват притезателни права. Може да възникне проблем с тези приотезателни права, възникнали в резултат на конститутивното действие на решнието. По правило конститутивното решение не е изпълнително основание за тези нововъзникнали притезателни права. Понастоящем само тази хипотеза е уредена в закона - чл. 522, ал. 2 ГПК. Преди повече се приемаха като че ли повече хипотези, сега по-скоро не се приемат тези други хипотези. По правило ако страната иска изпълнителна сила на тези притезателни права, тя трябва да си предяви осъдителен иск за тях. Например иск за разваляне на договор, съединен с иск за връщане на даденото по договора.  

` `Изпълнителната сила на съдебните решения по правило възниква с влизане в сила на съдебното решение (когато то стане необжалваемо), едновременно със СПН. От това правило законът въвежда изключения. На първо място възможно е изпълнителната сила на решението да възникне преди то да влезе в сила (преди СПН). Тогава говорим за предварително изпълнение на съдебното решение. Първо, много голяма група случаи и практически много важна, стана дума миналия път, са невлезлите в сила осъдителни решения на въззивна инстанция. Те, са изпълняеми, пораждат изпълнителна сила със своето постановяване. Уредени са като изпълнително основание в чл. 404, т. 1. По-ясно - чл. 282, ал. 1 ГПК. Става въпрос за изпълнение на невлязло в сила съдебно решение. Идеята на законодателя е да не се шиканира с обжалването. Да не се обжалва пред ВКС само за да се отложи изпълнението. Това е идеята, да се осуети стремежа на страните да обжалват въззивното решение пред ВКС само за да забавят изпълнението му.   

` `На следващо място - законът позволява да се допусне предварително изпълнение на невлязло в сила първоинстанционно осъдително решение - чл. 242 и сл. ГПК. Важното тук е, че допускането на предварителното изпълнение на такова решение може да стане само с нарочен изричен акт на съда - определение. Това определение подлежи на самостоятелно обжалване с частна жалба, независимо дали се допуска или се отказва да се допусне предварителното изпълнение на първоинстанционното решение. На следващо място - законът позволява и да се отложи във времето пораждането на изпълнителната сила на съдебното решение. Това са хипотезите на отстрочване или разсрочване на изпълнението - чл. 241 ГПК. Тук основанията, на които ответникът може да иска отсрочване или разсрочване на изпълнението на решнието, са социални (най-общо). Имотното състояние на страната или други обстоятелства. Типични случаи са семейното положение на лицето.  

` `Когато говорим за предварително изпълнение на решението, казахме че става въпрос за изпълнение на невлязло в сила съдебно решение. При изпълнение на такова решение винаги съществува вероятност, че може да бъде постановено друго решение (обратно по съдържание) от въззивна инстанция. Какво става с това, което вече е събрано? Законодателят тук дава една ефективно средство за икономично и бързо решаване на тази проблем (разбира се, може и по исков път - чл. 55 ЗЗД), като допуска чл. 245, ал. 3 ГПК издаването на т.н. обратен изпълнителен лист. Имаме предвид изпълнителен лист, който се издава на ответника, който е бил длъжник по изпълнението да получи обратно събраното от това изпълнение на отмененото решение.  

` `Кои лица са адресати на изпълнителната сила на съдебното решение? С този въпрос ще се занимавате подробно по Граждански изпълнителен процес, но все пак ще ви обърна внимание на следното. Има случаи, при които има разминаване между лицата, адресати на СПН, и лицата, адресати на изпълнителната сила на решението. Не винаги съвпадат. Адресати на изпълнитената сила на съдебното решение е кредиторът по решението. Кой друг може да се възползва от това решение? Чл. 429, ал. 1 ГПК. Практиката е склонна да я третира като неизчерпателна - да се възползват от изпълнителната сила на решението. Срещу кого важи тази изпълнителна сила. Правилото е само срещу лицето, което е длъжник съгласно съдебното решение. Изключението от това правило. Обръщам внимание, че когато става въпрос за кръга на тези лица, практиката го тълкува този кръг стриктно. Чл. 429, ал. 2 - наследниците. Ако погледнете ал. 1, там има и правоприемниците. Тук неслучайно ги няма. Тук тълкуваме стриктно. Ал. 3 е много интересна. Не можете да пристъпите към изпълнение срещу поръчителя. Ако искате срещу него да насочите изпълнение, трябва иск срещу него да водите преди това. Тук става въпрос само за тези, които със своя вещ са обезпечили чужд дълг. Това не означава, че са обвързани от СПН. И обратното е вярно - не всички лица, обвързани от СПН, са обвързани от изпълнителната сила на решението. Не си го помисляйте.  

` `Разпоредба, която също се занимава с изпълнителната сила на решението спрямо трети лица - чл. 523 ГПК. Това е хипотезата на въвод във владение срещу трето лице. Ще си го учите по изпълнително, имате и тълкувателно решение по въпроса, само посочвам. 

Срещу някои трети лица, а не срещу всички. Всъщност може да кажем няколко думи за чл. 523. Ще я свържем и с прехвърлянето на спорно право. Това е изпълнителният способ, който се прилага за изпълнение на задължение за предаване на имот. Не го бъркайте с публична продан. Може ли съдебният изпълнител да извади третото лице от имота? Законът казва, пък и ТР, трето лице, придобило владението на имота след завеждането на делото, той продължава изпълнението. Защо? Защото предполагаме, че това трето лице много верояно да е придобило имота от осъдения длъжник. Той е приобретател на спорно право - чл. 226, ал. 3 (споменахме я). Но ако третото лице е придобило владението преди предявяването на иска, то не е адресат на изпълнителната сила на това решение. Няма значение как е придобило владението. Въпросът е кога. Отделен въпрос е как съдебният изпълнител установява този факт. Следващият път ще говорим за конститутивно действие.



л
