# **Решение за обявяване в несъстоятелност. Осребряване и разпределяне на осребреното имущество. Приключване на производството по несъстоятелност. Възобновяване.**
## **Решение за обявяване в несъстоятелност.**
### Основания за постановяване на РОН 
В чл. 710 е постановено, че съдът обявява длъжника в несъстоятелност, ако: 

в предвидения от закона срок не е бил предложен план по чл. 696 или предложеният план не е бил приет или утвърден,  

в случаите по чл. 630, ал. 2; 

чл. 632, ал. 1  

чл. 709, ал. 1. 

Изброяването на хипотезите показва, че с оглед на целите на производството по несъстоятелност, определени в чл. 607 ТЗ, законодателят се е стремял при формулирането на основанията за постановяване, първо да се даде шанс за провеждане на оздравително производство, но ако  тази възможност не е използване; използването й  е било безуспешно; или тя не е възможна, да се обяви  длъжникът в несъстоятелност и производството да се проведе като класическо производство за универсално принудително изпълнение чрез осребряване на имуществото, включено в масата на несъстоятелността  и удовлетворяване на кредиторите от сумите, получени в резултат на това осребряване. 

Съгл. чл. 272, ал. 1, когато се открива производство по несъстоятелност за търговско дружество, което е производството по ликвидация, с решението за откриване на производството по несъстоятелност съдът обявява дружеството-длъжник в несъстоятелност по чл. 630, ал. 2 съответно по чл. 632, ал. 1. 

Тук РОН се налага, защото ТД е в ликвидация, дейността му е прекратена още преди да започне производството по несъстоятелност. Но ликвидацията не може да бъде проведена, защото ТД е неплатежоспособно, съотв. свързадължено /за ООД, АД, КДА/. 



Обръщам Ви внимание на случаите на чл. 630, ал. 2 – Когато е очевидно, че продължаването на дейността би увредило масата на несъстоятелността, съдът по искане на длъжника, съответно на ликвидатора, синдика, Националната агенция за приходите или кредитор, може да обяви длъжника в несъстоятелност и да прекрати дейността му едновременно с решението за откриване на производството по несъстоятелност или покъсно, но преди да е изтекъл срокът за предлагане на план по чл. 696. 

РОН се постановява едновременно с решението за откриване на производството по несъстоятелност или по-късно, но преди да е изтекъл срокът за предлагане на план по чл. 696. Предпоставката е – Когато е очевидно, че продължаването на дейността би увредило масата на несъстоятелността; Правете разлика с чл. 635, ал. 2! В хипотезата на чл. 630, самото продължаване на дейността би увредило кредиторите и затова се постановява РОН. 

В хипотезата на чл. 635, ал. 2 имаме само РОПН. Продължаването на дейността не застрашава интересите на кредиторите. Съдът може да лиши длъжника от правото да управлява и да се разпорежда с имуществото и да предостави това право на синдика, когато констатира, че с действията си длъжникът застрашава интересите на кредиторите. Тази разлика Ви я разгледах при темата за РОПН. Съдът не може служебно да постановява РОН в хипотезата на чл. 630, ал. 2. Той трябва да е сезиран с искане на длъжника, съответно на ликвидатора, синдика, Националната агенция за приходите или кредитор, може да обяви длъжника в несъстоятелност. Отделно ще разгледам хипотезата на чл. 632. 

Сега ще се спра на съдържанието на РОН. Съгл. чл. 711. С решението за обявяване в несъстоятелност съдът обявява: 

Длъжника в несъстоятелност и постановява прекратяване дейността на предприятието; Става дума за юридическа забрана за продължаване на дейността на предприятието 

Постановява обща възбрана и запор върху имуществото на длъжника; Както знаете, възбраната и запорът са обезпечителни мерки, но и подготвят самото осребряване. Това го знаете от изпълнителния процес. Тук налагането  се налагат обща възбрана и запор, защото обект на осребряването е цялата маса на несъстоятелността, всички включени в нея имуществени права на длъжника.  

Прекратява правомощията на органите на длъжника - юридическо лице; Остава обаче да действа правилото на чл. 635, ал. 2 в производството по несъстоятелност, както и в производствата по чл. 621а, ал. 2, чл. 649 и 694, длъжникът, съответно неговите органи, когато той е юридическо лице, могат да извършват лично или чрез упълномощено от тях лице всички процесуални действия!! Например: за обжалване на самото РОН, по делата по чл. 694, по делата по чл. 649. Ние тези неща ги разгледахме при съответните теми. Тук е много важно да не ги забравяте. 

За процесуалното представително по делата, които се водят за защита на имуществените права на длъжника /например ревандикационен иск, осъдителен иск за вземане на Дл. към трето задължено към него лице; заповедните производство и изпълнителните дела/ важат правилата на на чл. 658, ал. 1, т. 7 и 8 – Синдикът е процесуален представител на длъжника /т. 7 – участва в производствата по делата на предприятието на длъжника и завежда от негово име дела; т. 8 събира паричните вземания на длъжника и внася полученото в особена банкова сметка/. Като в хипотезата на т.8, когато е налице доброволно плащане от третото задължено към Дл. лице, синдикът се явява материалноправен представител на Дл; Във всички случаи синдикът е длъжен да внесе събраните суми по особената банкова сметка.  

Лишава длъжника от правото да управлява и да се разпорежда с имуществото, включено в масата на несъстоятелността; Тези правомощия преминават към синдика. Като разпореждането обаче той може да извършва само по реда на осребряването на имуществото, включено в масата на несъстоятелността.  

Постановява започване на осребряване на имуществото, включено в масата на несъстоятелността, и разпределение на осребреното имущество. Както ще видите в темата за осребряването, обаче РОН не е достатъчно. Съгл. ЧЛ. 726, ал. 2 /нова от 2003 г./ - Продажбата на имуществените права от масата на несъстоятелността се извършва от синдика след разрешение на съда. Този акт на съда не подлежи на обжалване. Докато, както ще видим, РОН подлежи на обжалване.  

Съгл. чл. 622 РОН и чл. 712  се вписва в ТР. Както Ви казах, всъщност става дума за обявяване на РОН в ТР. Режимът е същия като при РОПН. Съгл. чл. 624 Съдът е длъжен да изпрати за вписване в търговския регистър препис от съдебните актове по чл. 622 в деня на постановяването им или най-късно на следващия работен ден. 

Това вписване, което всъщност е обявяване, е много важно! 1. От този момент се започва да тече срокът за обжалване /чл. 713, ал. 1/. То има и оповестително действие по отношение на третите добросъвестни лица.  От момента на вписване в търговския регистър на решението за обявяване в несъстоятелност се смятат за възбранени недвижимите имоти, съответно за запорирани движимите вещи и вземанията на длъжника по отношение на трети добросъвестни лица /чл. 715, ал. 1/. 

За общата възбрана  трябва да имаме предвид и чл. 715, ал. 2, в която е постановено - Постановената обща възбрана върху недвижимите имоти и корабите на длъжника се вписва в нотариалните регистри, съответно в регистрите за корабите, въз основа на вписаното в търговския регистър решение за обявяване на длъжника в несъстоятелност. Вписва се наложената обща възбрана, а не и самото РОН. В практиката съдът по несъстоятелността изпраща служебно искането за вписване на обща възбрана в служба по вписванията, съпроводено в препис от решението.  

Съгл. чл. 29, ал. 1 от Правилника за вписванията при вписване на обща възбрана върху имотите на едно лице не е необходимо в писмото да се описват отделно имотите.  Съгл. чл. 26, ал. 2, т. 10 ЗОЗ В Централния регистър на особените залози /чл. 12/ на вписване подлежи на вписване РОН. Съгл. Чл. 30, ал. 1 Вписаното обстоятелство се счита известно на третите добросъвестни лица от момента на вписването. Разпоредбите на ЗОЗ не са съгласувани с чл. 712, ал. 1; чл. 715, ал. 1 и чл. 646, ал. 1, т. 2 и 3. Считам, че водеща трябва да бъде разпоредбата на чл. 715, ал. 1 ТЗ относно противопоставимостта на общата възбрана и запор , като се имат предвид и чл. 712, ал. 1  Решението за обявяване в несъстоятелност действа по отношение на всички; Решението за обявяване в несъстоятелност подлежи на незабавно изпълнение /чл. 714/; чл. 646, ал. 1 т. 2 и 3. Трябва да се има предвид и разпоредбата на чл. 646, ал. 1, т. 2 и 3, според която нищожно по отношение кредиторите на несъстоятелността е направеното след датата на решението за откриване на производство по несъстоятелност не по установения в производството ред: учредяване на залог или ипотека върху право или вещ от масата на несъстоятелността; 3. сделка с право или вещ от масата на несъстоятелността.  

ТР е публичен със свободен електронен достът и всеки, който иска да сключва сделки с търговеца, може да си направи справка. Решението за обявяване в несъстоятелност действа по отношение на всички /чл. 712, ал. 1/. Решението за обявяване в несъстоятелност подлежи на незабавно изпълнение /чл. 714/. 

Както посочих вече, за да се извърши самото осребряване, трябва да има  освен РОН и акт на съда, с който да даде разрешение на синдика да извърши всяко отделно осребряване, които той прави за отделните обекти, включени в масата на несъстоятелността /чл. 717, ал. 2- от 2003 г./. Така, освен РОН за самото осребряване на конкретните имуществени права е необходим и този акт на съда.  

На практика, в случаите на чл. 630, ал. 2, за започване на самото осребряване често от синдиците се изчаква решението да влезе в сила, защото ако РОПН бъде отменено, ще бъде отменено и РОН.  През този период обаче, за да не се чака и да се губи време, се провежда СК по за вземане на решение по чл. 677, ал.1, т. 8 и да се изготвят оценките.   

Решението за обявяване в несъстоятелност подлежи на обжалване в 7дневен срок от вписването в търговския регистър /чл. 713 ал. 1/. Това е срокът за въззивното обжалване. Срокът е преклузивен. Както виждате, той е много пократък от срока за обжалване на СР в исковия процес. Освен това започва да тече от вписването на решението в ТР.  

Решението на апелативния съд подлежи на касационно обжалване /чл. 613а, ал. 1/, като важат правилата на ГПК за касационното обжалване /вж. чл. 621 ТЗ/, в т.ч. и относно селекцията на касационните жалби.  

В чл. чл. 717, ал. 2 решението, с което се отменя частично или изцяло или се обезсилва постановеното от окръжния съд решение за обявяване в несъстоятелност, се вписва в търговския регистър. Всъщност и решенията, с които се отхвърля жалбата също се вписвате в ТР. Вижте в ТР. 
### Решение за обявяване в несъстоятелност по чл. 632 . Специфика. 
Когато наличното имущество е недостатъчно за покриване на началните разноски и ако разноските не са предплатени по реда на чл. 629б2, съдът обявява неплатежоспособността, съответно свръхзадължеността, определя началната ѝ дата, открива производството по несъстоятелност, допуска обезпечение чрез налагане на запор, възбрана или други обезпечителни мерки, постановява прекратяване дейността на предприятието, обявява длъжника в несъстоятелност и спира производството. В този случай съдът не постановява заличаване на търговеца от търговския регистър /ал. 1/. Виждате, че в това съдържание липсва постановяване на започване на осребряване на имуществото, включено в масата на несътоятелността.  

Съгл. чл. 632, ал. 2 Спряното производство по несъстоятелност може да бъде възобновено в срок една година от вписването на решението по ал. 1 по молба на длъжника или на кредитор. Възобновяване се допуска, ако молителят удостовери, че е налице достатъчно имущество3 или ако депозира необходимата сума за предплащане на началните разноски по чл. 629б. 

Във възобновеното производство по несъстоятелност срокът за предявяване на вземанията започва да тече от момента на вписването на решението по ал. 2. Това правило е много важно /ал. 3/, защото иначе течеше противоречива съдебна практика. 

Съгл. чл. 632, ал. 4 Ако в срока по ал. 2 не бъде поискано възобновяване на производството, съдът прекратява производството по несъстоятелност и постановява заличаване на длъжника от търговския регистър. Заличаването става обаче, когато решението влезе в сила.  

Съгл. чл. 632, ал. 5 Разпоредбите на ал. 1 - 4 се прилагат и ако в хода на производството по несъстоятелност се установи, че наличното имущество на длъжника е недостатъчно за покриване на разноските по производството по несъстоятелност. 

Съгл. чл. 632, ал. 6 в едномесечен срок от вписването на решението по ал. 1 длъжникът следва да извърши прекратяване на трудовите правоотношения с работниците и служителите, да изпрати уведомления за това до съответната териториална дирекция на НАП, да издаде необходимите документи за трудов и Чл. 629б, ал. 1 Когато наличното имущество на длъжника не е достатъчно за покриване на началните разноски, съдът определя сумата, която трябва да бъде предплатена в даден от него срок от лицата по чл. 625 или от друг кредитор, за да бъде открито производство по несъстоятелност. Определението на съда не подлежи на обжалване и на принудително изпълнение, но в него се указват последиците по чл. 632, ал. 1, в случай че сумата не бъде предплатена в срок. 

Началните разноски се определят от съда в зависимост от текущото възнаграждение на временния синдик и очакваните разноски по несъстоятелността. 

Когато длъжникът е персонално дружество, съдът се произнася относно предплащането по ал. 1, след като вземе предвид и имуществото на неограничено отговорните съдружници. 

Според мен в този случай срокът е доста кратък. За да се открие имущество, понякога са нужни много време, защото въпреки чл. 640 Дл не съдейства, напротив укрива имущество, сключвал е симулативни сделки, а също може и да има възможност за отменителни искове. Но за да стане това, КР, който смята, че има шансове да се намери имущество може да предплати разноските.
## **Осребряване и разпределяне на осребреното имущество.**
Съобразно решението на събранието на кредиторите по чл.677,ал.1, т.8 ТЗ вр. чл.718, синдикът не може да прескочи търговете и да отиде към преки преговори. Длъжен е да извърши търговете. Законодателят 2003г. създаде специален ред за осребряване в част 4 на ТЗ. До тогава имахме препращане към ГПК. Независимо какво имуществено право продаваме, съвкупност или обособена част от предприятие, спазваме един и същи процесуален ред. Каква е задачата на синдика? – правомощието по чл.677, т.8 ТЗ, събранието на кредиторите възлага на синдика той да прецени кое е подходящото – дали да се продава вещ по вещ или да се продават съвкупности по вещи. Има една специфична преценка с оглед интересите да се получат по – високи суми от продажбата. 

Синдикът изготвя обявление за продажбата, което посочва данни на длъжника, ред и начин на продажба, краен срок на предложенията в рамките на деня и оценка на имуществото, което ще се продава. За разлика от публ.продан по ГПК, която продължава 1 месец, тук търга продължава 1 ден, но обявлението трябва да бъде поставено на видно място в сградата на общината по седалище на длъжника и в сградата по управление на длъжника, за най-малко 14 дни преди деня на търга. Проблемът е, когато нямаме такава сграда.  Тук съдебни ваканции няма /в ТЗ/. Синдикът в тези 14 дни трябва да представи това обявление в Министерство на икономиката – чл.717а, ал.2 ТЗ. Целта е – по-голямо разгласяване на продажбата. Място на продажбата – канцеларията на синдика или по адреса на управление на длъжника, посочен в обявлението. Задатък – 10%. И тук имаме предложение в запечатан плик. Плащането трябва да е станало до деня на продажбата по банков път. Синдикът води входящ регистър на запечатаните пликове. Този ред за извършване на продажба всъщност представлява преписване на публичната продан на НИ по стария ГПК. И тук имаме обявяване на наддавателните предложения в присъствието на явилите се купувачи, но това е веднага след изтичането на срока по ал.3, докато по ГПК – следващият ден. И тук се вписват в протокола по реда на отваряне на пликовете. За купувач се обявява този, който е дал най-високо наддавателно предложение. Ако има повече от един наддавач с едно и също предложение, синдикът обявява устно наддаване. По новия ГПК имаме възможност всеки от наддавачите да наддава с една стъпка, равна на задатъка. А по ТЗ обикнвено синдиците определят стъпка за наддаване.   

Обявяването на купувача се извършва от синдика с протокола, който се подписва и от останалите наддавачи. Синдикът е съдебен изпълнител в изпълнителния процес и в качеството си на орган, който извършва тази процедура, съставя официален документ, така че според проф.Попова не е необходимо, но е предвидено. Наддавателните предложения от лица, които нямат право да наддават, са недействителни. По ТЗ началната цена в п-вото по Н.е равна на оценката. 

Чл.717г – ограничения при участие в продажбата. Законодателят не е вкл предложението de lege ferenda  за забрана да участват като наддавачи свързани с длъжника лица. Ограниченията са същите, както в ГПК. Има определение на свързани лица в ТЗ. 

Срок за плащане – 7-дневен. Осребряването и разпределението вървят ръка за ръка. При всяка успешна продажба се прави разпределение. Актът е на синдика и не се нарича разпределение, а сметка за разпределение. Става дума за писмен акт на синдика. Правилата на чл.717е ТЗ са копирани от ГПК по отношение на следващите продавачи. Ако не са се явили наддавачи или не е платена цената, се провежда нова продажба с начална цена 80% от оценката. 

Много важна процесуална особеност е, че синдикът провежда осребряването, но не е той този, който издава постановлението за възлагане. Съдът по Н. го издава и във всички случаи на търгове по ТЗ, независимо какво се продава /НИ, дв.вещи, вземания, обекти на интелектуална собственост, търговски марки/, винаги имаме постановление на СЪДА, защото по нашето право синдикът не винаги е юрист. 

За разлика от чл.512 ГПК, в чл.717з, ал.2 ТЗ, стои текстът, който е от стария ГПК – от датата на издаване на постановлението за възлагане, купувачът придобива всички права, които длъжникът е имал върху имущественото право. Не може да имаме права върху право. Може да имаме право върху имота, но върху правото на собственост нямаме права. Законодателят, въпреки всички изменения, не го е променил. Придобиването е от датата на издаване на постановлението, но постановлението на съда по Н. подлежи на обжалване пред Апелативен съд. В случаите, че то бъде променено, трябва да прилагаме практиката на ВС, че  придобиването е под прекратително или под отлагателно условие. Този момент на придобиване на собствеността оставя въпрос за риска от погиването на вещта. Рискът не бива да бъде за купувача докато не влезе в сила постановлението, но тази разпоредба поставя този въпрос. 

Правата, придобити от 3ти лица, не могат да се противопоставят на купувача, ако не могат да се противопоставят и на длъжника. Корективно тълкуване . Става дума за непротивопоставимост на кредиторите. Ако трето лице е придобило от длъжника, няма как да го противопоставяме на длъжника. Ако трето лице придобие от длъжника след откриване на п-вото по Н. без да имаме съгласие на синдика, сделката е недействителна по чл.646 ТЗ, по отношение на кредиторите. 

Актът, с който съдът се произнася за възлагането е ПОСТАНОВЛЕНИЕ и се обжалва пред Апелативен съд от наддавачите и от длъжника. Не е дадена възможност за обжалване от крдиторите. Чл.435,ал.3 ТЗ – ограниченията не важат в този п-во. 

Ако възлагането не се обжалва, действителността на продажбата може да се обжалва по исков ред само по чл.717г и при невнасяне на цената. 

Придобиване и оспорване на собствеността. При движими вещи следва оригинерния способ за придобиване. В чл.717л ТЗ – въвод и преминаване на риска. Купувачът се въвежда във владение на имущественото право. Няма как да въведем в имуществено право, просто е копирано от ГПК и НИ е заменен с право. Няма как да извършим въвод във вземане, търговска марка, движима вещ и т.н.  За прехвърляне на имота и за изв на вписване на постановлението – когато продаваме вземане например няма какво да вписваме.

Ако цедентът не е носител на вземането, цесионерът не може да го придобие. При продажба на вземане нищо не е казано в закона по отношение на способа за придобиване. Но от материалното право знаем, че няма как да придобием вземане или търговска марка от лице, което не е техен носител. Купувачът ще стане носител на вземането, което е било предмет на продажба, само ако длъжникът е бил такъв. Не е предвидена възможност за защита на трети лица обаче в закона. Действията на синдика преди са се третирали като действията на съд.изпълнител и са подлежали на обжалване, но днес не подлежат на обжалване и съдебният контрол ще бъде предварителен чрез разпореждането на съда, чрез което дава разрешение за продажбата. 

Чл.717л ТЗ – рискът от погиване на имущественото право е за сметка на купувача, а разноските – до запазването му до въвода във владение са за сметка на масата на Н. Не може да има погиване на имуществено право, погива вещта. Разноските по опазване на имущественото право – какво ще му пазим на вземането? 

Когато продаваме вземане, длъжникът понеже е принудителна цесия, трябва да е носител на това вземане и няма как да въведе купувачът във вземането, но последният като го купи – ще стане носител до толкова, до колкото е бил носител длъжника. При спор кредиторът, който твърди, че е носител на това вземане, защото напр.му е цедирано по-рано, ще може да установява. Третото задължено лице също ще може да оспори вземането. 

Когато изпълнението бъде насочено върху имуществено право, което е съсобствено, за дълг на някои от съсобствениците, имущ.право се описва нацяло, но се продава само идеална част. Когато имаме общо вземане, принципът е разделност. Например, ако е придобито по наследство. И само в предвидените в закона случаи или при изрична уговорка в д-ра – имаме активна солидарност. Нямаме съсобственост, както е при вещите. 

За принудителното изпълнение, каквото е, след решението за обявяване в Н., трябва да се продадат имуществените права в масата на Н. и затова нямаме вдигане на възбрани и ипотеки, както е в изпълнителния процес, когато не може да се продаде вещта. Трябва да се приключи продажбата. Чл.718 ТЗ – продажба в особени случаи чрез пряко преговаряне или посредник. Трябва да са безуспешно проведени двата търга в част 4 ТЗ. Законодателят с изменение през 2006г. постанови императивна норма, за да се гарантира обективността с продажбата чрез публични търгове. Тъй като може да е преминало повече време от събранието на кредиторите и определянето на цената, с измененията през 2016г се предвиди необходимостта да се проведе ново събрание на кредиторите с оглед определяне на нова начална цена. Съдът и тук дава предварително разрешение. Синдикът трябва да обоснове параметри на тези преговори. Тази продажба не се одобрява от съда, но съгласно чл.663 ТЗ синдикът носи имуществена отговорност, ако е извършил продажбата незаконосъобразно. /например предал е движимите вещи преди да получил цената/. 

При продажба на дял на длъжника в други дружества /в ООД/. Трябва да бъдат предложени за изкупуване на останалите съдружници и ако те в срок от 1 месец не приемат предложението, тогава се продава по реда на търговете. От гл.т.на материалното право, проф Калайджиев казва как така ще натрисате чужди съдружнинци в ООД, за разлика от изпълнение върху дял на длъжника в търговско дружество по ГПК.

При всяко получаване на суми от продажба, се изготвя сметка за разпределение. Редът на удовлетворяване на  вземанията е различен от този по чл.136 ЗЗД. Разноските по несъстоятелността са на 3то място. Чл.723 ТЗ – легално определение на разноските по несъстоятелността. Прилика с чл.616 ТЗ – обезпечените кредитори запазват обезпеченията си и при открито п-во по Н. Защото последното е за удовлетворяване не само на хирографарни, но и на обезпечени кредитори. Нашето п-во по Н. е приложимо за търговци и поради това се вкл вземанията, произтичащи от трудови ПРО, възникнали преди датата на решението за откриване на п-вото по Н. Те стоят дори преди издръжката. Когато дейността на дружеството продължата при условията на чл.630,ал.1 ТЗ, синдикът трябва да извърши плащане на падежа /чл.639 ТЗ/. Публичноправните задължения на държавите и общините са в т.6. Т.7 – вземания, възникнали след откриване на п-вото по Н. – вр. чл.616 ТЗ и чл.639 ТЗ. Новите кредитори са преди старите хирографарни кредитори, които са в т.8. В следващите точки са подредени вземанията по чл.616,ал.1, т.1-4 ТЗ.

Чл.722 ТЗ – когато паричните средства са недостатъчни за удовлетворяване на посочените точки, се разпределят между кредиторите по реда съразмерно. Обезпечените вземания по ГПК /ако имаме няколко ипотеки върху един и същи недв.имот/ - удовлетворяват се по реда на вписванията. Когато са приети публ.вземания на д-вата, които са в един и същи ред, синдикът изпраща на НАП цялата сума. Публичните вземания могат да бъдат различни, но НАП прави разпределението вътре между кредиторите по публичните вземания. 

В сметката за разпределение винаги се заделят суми за оспорените вземания. Актът на синдика е сметка за разпределение. Сметката за разпределение се поставя за 14 дни на определено за целта видно и общодостъпно място в съда. Съставянето на сметката за разпределение се обявява в ТР от синдика. От обявяването и в ТР започва да тече срокът, в който всеки от кредиторите и длъжника могат да подадат до съда по Н. възражение срещу сметката за разпределение. Тези възражения могат да бъдат само оспорване на сметката, съобразно изискванията на чл.722 ТЗ. Не може с тези възражения тепърва да се оспорва чуждо вземане, чужда ипотека и т.н. за тази цел е трябвало да използваме правомощията по чл.690-694 ТЗ, защото има материалноправен въпрос – оспорваме материални права и тази е процедурата. Когато оспорваме сметката за разпределение, може да се отнася до погрешно изчисляване, да е нарушен редът за удовлетворяване и т.н. Възражението се разглежда от съда по Н. Той може да го отхвърли, но ако го уважи, съдът извършва изменение на сметкта за разпределение. Определението на съда по Н. подлежи на обжалване пред Апелативен съд. Преди това обаче то се обявява в ТР и срокът за обжалване тече от обявяването му. Апелативният съд не ни е касационна инстанция. Разглежда същият въпрос – законосъобразността на сметката. Съдът по Н., когато разглежда възраженията срещу сметката действа в състав от един съдия, а Апелативен съд действа в състав от 3-ма съдии. И така всъщно имаме няколко сметки за разпределение, а не една, както е по ГПК.
## **Приключване на производството по несъстоятелност.**
` `Приключване на производството по несъстоятелност след провеждане на осребряване на масата несъстоятелността и разпределение на получените от това осребряване суми. Предпоставки. Отчет на синдика. Заключително събрание на кредиторите. Решението на съда за приключване на производството. 
### Отчет и доклад на синдика  
В срок не по-дълъг от един месец след изчерпване на масата на несъстоятелността, с изключение на непродаваемите вещи, синдикът представя на съда по несъстоятелността: 1. отчет за своята дейност; 2. доклад за извършените разпределения на сумите, събрани при осребряването, и за останалите неплатени вземания /чл. 733/. 
### Заключително събрание на кредиторите 
Съдът свиква  заключително събрание на кредиторите в 14-дневен срок от получаване отчета на синдика /чл. 734, ал. 1/. 

Заключителното СК има специален дневен ред. Съгл. чл. 734, ал. 2 на събранието се изслушва докладът за извършените разпределения на сумите, които са събрани при осребряването, и за останалите неплатени вземания. Събранието взема решение и относно непродаваемите вещи от масата на несъстоятелността. Аз смятам, че няма пречка, ако кредитори са съгласни да получат останали непродаден вещи /при условие, че са спазени всички правила за осребряване на имуществото/, СК да вземе решение да се получи това удовлетворяване.  

Съгл. чл. 734, ал. 3 Събранието на кредиторите може да вземе решение да бъдат предоставени на длъжника вещи с незначителна стойност или вземания, чието събиране би било значително затруднено. 

В т. 10 на Тълкувателно решение № 1 от 3.12.2018 г. на ВКС по т. д. № 1/2017 г., ОСТК на ВКС се прие Следното: Недвижимите имоти и движимите вещи, останали непродадени в производството по несъстоятелност след прекратяване на производството и заличаване на длъжника от търговския регистър, остават собственост на физическото лице, когато длъжникът е едноличен търговец, съответно стават собственост на държавата или на общините, по аналогия на чл. 11 ЗН, когато длъжникът е търговец-юридическо лице, освен ако в закон не е предвидено друго. Използваната аналогия е критикувана в теорията и практиката. Аз споделям тази критика. Вижте това решение, а също и мотивите и особените мнения. Касае се обаче за ТР, което съобразно правилата на ЗСВ е задължително за съдилищата. И за това Ви го пиша. Всъщност то е резултат от търсене на прагматичен резултат за останалите непродаваеми вещи.  
### Приключване на производството по несъстоятелност 
Производството по несъстоятелност се прекратява с решение на съда, когато: 1. са изплатени задълженията ; 2. масата на несъстоятелността е изчерпана /чл. 735, ал. 1/. 

В чл. 735, ал. 2 (Нова - ДВ, бр. 105 от 2016 г.) е постановено: Производството по несъстоятелност не се прекратява, когато за обезпечаване на задълженията на длъжника са учредени обезпечения от трети лица и изпълнението срещу обезпеченията не е приключило или длъжникът е страна по висящо съдебно производство.   

С тази разпоредба се реши въпросът, когато има висящи дела например по искове за собственост, за вземания на Дл. и др. Макар и тези права на ДЛ. да са спорни и предмет на искови производства, с влязлото в сила решение ще се реши дали те принадлежат към масата на несъстоятелността. Т.е преди приключването им не може да се каже, е тя е изчерпана. Същото важи и когато се водят отменителните искове по чл. 649 и делата не са приключили, защото те се водят именно за попълване на масата на несъстоятелността и удовлетворяване на кредиторите.   

Постановено е също, че производството по несъстоятелност не се прекратява, когато за обезпечаване на задълженията на длъжника са учредени обезпечения от трети лица. Това не означава, че реализирането на това обезпечение ще стане в самото производство по несъстоятелност. Третото лице не е Дл в производството по несъстоятелност. От друга страна, както знаете, обезпеченията се учредяват от трети лица, именно за да се гарантира обезпечения Кр. от неплащане  от страна на Дл., респ. срещу неговата неплатежоспособност. Например, ако ТЛ е учредило ипотека върху свой имот за обезпечаване на задължение на Дл. синдикът ще може да поведе заповедно производство, респ. да проведе изпълнителен процес срещу него /вж. при темите за изпълнителния процес/. За събраните от това изпълнително производство обаче  синдикът ще направи сметка за разпределение в производството по несъстоятелност е чрез нея ще удовлетвори кредитори. 

В чл. 735, ал. 3 е постановено, че с решението по ал. 1 съдът постановява заличаване на търговеца, освен ако са удовлетворени всички кредитори и е останало имущество!!!! Внимавайте, решението по чл. 735, ал. 1 не подлежи на незабавно изпълнение, за разлика от РОПН и РОН. Те пораждат действие след влизането им в сила. Заличаването ще се извърши, когато решението влезе в сила.  

Решението по чл. 735 ал. 1 подлежи на обжалване в 7-дневен срок от вписването му в търговския регистър. За обжалването вж. и чл. 613а, ал. 1. 

С прекратяване на производството по несъстоятелност се прекратяват правомощията на синдика. Синдикът предава търговските книги и остатъка от имуществото на длъжника или на неговия управителен орган /чл. 736/. 

По разпореждане на съда синдикът депозира в банка сумите, които са заделени при окончателното разпределение за неполучените или оспорени вземания /чл. 737/. 

Много важна последица! Съгл. чл. 739, ал. 1 Непредявените в производството по несъстоятелност вземания и неупражнените права се погасяват. 

Неудовлетворените в производството по несъстоятелност вземания се погасяват освен а/ в случаите по чл. 744, ал. 1 и б/ в случаите, когато за обезпечаване на неудовлетворените в производството по несъстоятелност вземания са учредени обезпечения от трети лица.  
## **Възобновяване.**
Възобновяване на производството по несъстоятелност при условията на чл. 744. Особености на възобновеното производство по несъстоятелност. 

Прекратеното производство по несъстоятелност се възобновява с решение на съда, когато в срок от една година след прекратяване на производството: 1. се освободят суми, заделени за оспорени вземания; 2. се открие имущество, което не е било известно при прекратяването на производството по несъстоятелност. Смятам, че срокът е кратък. В първата хипотеза зависи кога решението, с което е установено, че претендираното от кредитора вземане не съществува, делата по чл. 694, респ. чл. 637 могат да продължат по-дълго. Струва ми се, че в тези случаи би трябвало да се отчете влизане в сила на решението, с което е установено, че вземането не съществува. Ако се възприеме този критерий не е нужно да се чака 1 година от влизане в сила на решението. Според мен във втория случай срокът също е кратък. Длъжникът може да укрива доста добре имущество. Има различни схеми. Като се има предвид и погасителното действие на чл. 739, ал. 2 той ще се окаже облагодетелстван въпреки недобросъвестността си и въпреки нарушаването на задължението му по чл. 640. Но срокът е действащо право. И затова, ако искаме да се възобнови производството, трябва да сме поекспедитивни и находчиви. 

Съгл. чл. 744, ал. 2, когато освободените заделени суми и новооткритото имущество са недостатъчни, за да покрият разноските по производството, съдът може да откаже неговото възобновяване, освен ако заинтересовано лице не предплати необходимата сума. Хипотезата е много близка с тази на чл. 632. 

Производството по несъстоятелност не се възобновява служебно от съда. Необходимо е да има искане от легитимирано лице. Производството по несъстоятелност се възобновява по писмена молба на длъжника или на кредитор с прието или установено по съдебен ред вземане /чл. 745/. 

Важно, в производството по разглеждане на това искане не е нужно да се доказва отново неплатежоспособност, респ. свръхзадълженост. Възобновява се същото производство по несъстоятелност. Необходимо е да се докажат предвидената в чл. 744 предпоставка, въз основа на която се прави това искане.  
### Действие на възобновяването /чл. 746/ 
С решението за възобновяване на производството правата на синдика се възстановяват. Възобновеното производство продължава от окончателната сметка за разпределение, която се смята за частична. Решението по чл. 744 се вписва в ТР /чл. 622/, Правилата за вписването са същите, които разгледахме при РОПН и РОН.  Решението по чл. 744 подлежи на обжалване /чл. 613а, ал. 2


