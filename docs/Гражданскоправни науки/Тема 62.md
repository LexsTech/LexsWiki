# **Предявяване на иска. Искова молба и проверка на редовността ù. Правни последици от предявяването на иска. Основание и петитум. Предмет на делото. Правна квалификация. Частичен иск.**
## **Предявяване на иска.** 
Искът се предявява с писмена ИМ с необходимите реквизити по чл. 127 ГПК. ИМ се подава или директно в съда, или по пощата. Чл. 125 ГПК – искът се счита предявен с постъпването на ИМ в съда. Чл.62 ГПК - когато подаването на ИМ е по пощата се приема, че в този случай искът се счита предявен от подаването в пощата, което се удостоверява от пощенското клеймо (ВКС има задължителни решения в този смисъл). Чл.62 ал.2 се тълкува стриктно и се прилага само за пощите, не и за други куриерски служби (това определено не е вярно). 

Когато ИМ вече постъпи в съда, тя се разпределя на отделен състав, респ. съдия. Още с постъпването на ИМ се извършва първоначална проверка за нейната редовност чл.129 ГПК и нейната допустимост - чл.130 ГПК. Какво значи редовност? - съответното процесуално действие да е съобразено с изискванията за форма и реквизити, които поставя процесуалният закон - за ИМ са в чл.127 и 128 ГПК. Редовността е едно от условията за допустимост на иска, т.е. ако е нередовна ИМ, тя ще бъде същевременно и недопустима, но обратното не е вярно - може да е недопустима, въпреки че е редовна -  чл.129 и чл.130 не се дублират.  

ИМ трябва да бъде в писмена форма и да е написана на български език, пише се  „искова молба”. Реквизити на ИМ съгл. чл.127 ГПК: 

В нея се посочва съда, до който се подава ИМ - той се определя по правилата за родова и местна подсъдност; 

Индивидуализират се страните - посочваме ищеца (ако е ФЛ - три имена, ЕГН, адрес; ако е ЮЛ - посочва се ЕИК), ако има пълномощници представители и те се посочват; след това се индивидуализира ответника (ако е ФЛ не е необходимо да се посочва ЕГН, защото може и да не го знае ищеца); 

Цената на иска, ако искът е оценяем; не е необходимо да се посочи правното основание (конкретната правна разпоредба, на която ищецът основава своята претенция) - може да бъде посочено, но не е задължително. Дори и да е посочено, то не обвързва съда - той е длъжен самостоятелно да издири и укаже на страните  в своя доклад правната квалификация на предявените претенции; 

Индивидуализира се правото, което е предмет на иска - това става чрез основанието и петитума на ИМ: в обстоятелствената част на ИМ ищецът трябва да посочи фактите, които смята, че пораждат правото, което той предявява. Т.е трябва да се опишат житейски фактите, които според ищеца пораждат неговото право. В петитума на ИМ ищецът очертава съдържанието на своето право (т.е. какво иска от съда, какво е претенцията му - например има вземане за сума пари) и вида на търсената защита (т.е. какъв иска се предявява). 

ИМ трябва да бъде подписана - това представлява писменото изявление на ищеца. 

` `В ИМ ищецът може да направи и своите доказателствени искания - напр. да бъдат допуснати писмени доказателства, искане за свидетели, за вещи лица и тн.  

Чл.128 ГПК - приложения към ИМ: 

пълномощно, когато ИМ се подава от пълномощник, така той доказва представителната си власт 

документ за внесена държавна такса - има правила в ГПК за определяне размера на държавната такса; има и Тарифа за държавните такси. Ако не бъде приложено платежно нареждане, то ИМ ще бъде нередовна. В определени случаи определени ищци не дължат заплащането на държавна такса - чл.83-84 ГПК; 

преписи от ИМ и от доказателствата, които се прилагат към нея, съобразно броя на ответниците.

Неспазването на някое от тези изисквания във връзка със съдържанието на ИМ повлича неблагоприятни последици - те са различни с оглед на различни порок - част от тях водят до нередовност на ИМ (порокът е поправим и се дават указания), а в други случаи се стига до други санкции. 
## **Искова молба и проверка на редовността ù.**
Проверка за редовност на ИМ – съдът проверява дали ИМ има приложенията по чл.128 ГПК и реквизитите по чл.127 ГПК. Чл.129 ал.2: ИМ ще е нередовна само ако липсва нещо по чл.127 ал.1 или чл.128. То тогава редовна ли е ИМ, ако ищецът не е направил доказателствените си искания в нея, не ги е посочил, не ги е изчерпил (чл.127 ал.2) !!!!! – редовна е ! Ищецът би могъл да отстрани този пропуск да посочи доказателствените си искания до първото по делото открито съдебно заседание. Чл.146, ал. 3 ГПК – с него е премахната предвидената преди това преклузия с оглед ненаправените доказателствени искания в ИМ и сега въпросната преклузия настъпва в края на първото по делото открито съдебно заседание.   

Ако ИМ е нередовна, защото няма някой от реквизитите по чл.127, ал.1 ГПК или приложенията по чл.128 ГПК, се процедира по реда на чл.129 ГПК и ИМ се оставя без движение. Съдът констатира порока, от който страда ИМ (напр. не е подписана или не е приложен документ за платена държавна такса) и разпорежда да се изпрати съобщение на ищеца, в което да му се укаже в какво се изразява порокът и как следва да бъде отстранен той, давайки 1-седмичен срок за отстраняване на порока. Срокът тече от деня на получаване на съобщението (когато броенето на срока е по дни, денят на получаването не се брой. Когато обаче срокът се брой по седмици, тогава се брой и денят на получаването). Разпореждането, с което ИМ се оставя без движение, не подлежи на обжалване. Ищецът трябва да отстрани порока и да представи доказателство за това в съда в рамките на същия срок. Задължение на съда е да укаже и това. Ако съдът не е дал точно указания (напр. само е указал да се внесе държавна такса и ищецът само си внесе парите, без да представи доказателства за това пред съда) и после поради неизпълнение съдът е върнал ИМ, това разпореждане за връщането на ИМ вече ще може да се обжалва с частна жалба.  

Ако недостатъкът на ИМ е, че ищецът е забравил да си посочи адреса, се прилага чл.129, ал.2, изр.2 ГПК: „Когато адресът на ищеца не е посочен и не е известен на съда, съобщението се прави чрез поставяне на обявление на определеното за това място в съда в продължение на една седмица.” - съдът има достъп служебно до регистъра на постоянните и настоящи адреси на гражданите и ако ищецът не е посочил адреса си, първо се прави справка там и ако не е регистриран, тогава съобщението се прави чрез поставяне на обявление в съответното място в съда.  

След получаването на съобщението за порока ищецът може да отстрани порока в дадения му от съда срок – ако направи това ИМ се счита за редовна и то от момента на подаването й, т.е. с обратно действие се заздравява (чл.129, ал.5 – частен израз общото правило в чл.101 ал.2 ГПК). От деня на подаването на ИМ настъпват и последиците от предявяването на иска, независимо, че порокът е бил отстранен в някакъв следващ момент - напр. в момента на отстраняването на порока давността вече е била изтекла, но това не е проблем, защото отстраняването има своеобразно обратно действие, важното е, че към момента на подаването на ИМ давността не е била изтекла.  

Ако ищецът не отстрани порока в дадения му срок, ИМ се връща и производството се прекратява с едно преграждащо, прекратително разпореждане на съда. Поради тази му природа това разпореждане подлежи на обжалване с частна жалба. В този случай препис от частната жалба не се изпраща на ответника, защото ответникът въобще още не знае за процеса, не му е изпращан препис от ИМ и т.н. Тук все още нямаме развито цялото процесуално ПО в двете му разклонения.  

Възможно е съдът да пропусне да установи наличието на порока. Тази нередовност може да бъде констатирана след това в течение на делото (също във въззивна и касационна инстанция). В тези случаи се процедира по същия този начин – ИМ пак се оставя без движение, пак се изпраща съобщение на ищеца, има същите последици. Тук обаче вече има ответник и ще му се връчи препис от евентуалната частна жалба, и актът може би вече няма да е разпореждане, а определения на целия съдебен състав (ако е във въззивната инстанция). ТР 1/2013г. на ОСГТК от 09.12.2013г. в т.5 – тогава, когато нередовността на ИМ или недопустимостта на процеса се изразява в това, че от обстоятелствената част е видно, че като ответник е легитимирано едно лице, а  по делото е конституирано друго лице, т.е. участва нелегитимирана страна, то тогава това решение ще е недопустимо – в този случай би следвало да се обезсили решението като недопустимо и да се върне на първа инстанция. Особеното спрямо чл.129 ал.5 е, че тук инстанцията, констатирала порока, не продължава по-нататък (защото в случая порокът не може да се отстрани пред въззивната инстанция - няма как да се повтори цялата първа инстанция с участието на това лице), а се връща на първа инстанция и се указва на ищеца да отстрани порока. Това е с оглед защита на лицето, което не е участвало в първоинстанционното дело.  

Проверка за допустимост на ИМ - ако порокът бъде отстранен, респ. поначало ИМ си е била редовна, се прави проверка за допустимостта (тази проверка е ограничена, защото се прави само с оглед съдържанието на ИМ) - чл.130 ГПК. Ако съдът констатира, че ИМ е недопустима извън хипотезата на нередовност, в зависимост от порока съдът действа по различен начин: ако има липса на правото на иск и порокът е неотстраним, то тогава съдът може още в този ранен момент да върне ИМ с разпореждане. 

Ако ИМ е редовна и допустима, съдът вече разпорежда да се изпрати препис от ИМ с приложенията на ответника.
## **Правни последици от предявяването на иска.**
Те биват процесуалноправни и материалноправни – и двете категории предпоставят, че искът е допустим, респ. че са отстранени пороците. Има едно изключение: ако искът е бил предявен пред родово или местно некомпетентен съд, дори ако е бил недопустим, съдът няма да се произнесе по него, а ще го препрати по компетентност - в този случай последиците от предявяването на иска настъпват от момента на предявяването на иска пред първия, некомпетентния съд.   

Процесуалноправни последици: с предявяването на иска се създава състояние на  т.нар „висящ“ процес – т.е налице е вече образувано производство, което още не е приключило с някакъв окончателен акт. Предявеният иск е пречка да се предяви същия иск между същите страни на същото основание за същото искане. По-късно предявеният иск се прекратява. Предявяването на иска стабилизира подсъдността (тъй като нали от значение за определяне на подсъдността са фактите, които я обуславят към момента на предявяване на иска). С получаването на ИМ с приложенията от ответника за него възникват редица процесуални възможности (после ще говорим за тях). 

Материалноправни последици: по принцип за да се породят тези материалноправни последици, искът освен допустим, трябва да представлява и упражняване на материално право на ищеца, т.е. трябва да е и основателен (според Цолова не винаги е така, защото напр. искът може да е неоснователен, тъй като ответникът е изпълнил задължението си по време на висящия процес; затова Цолова не обобщава, а казва „по принцип” - напр. искът е бил основателен към момента на предявяването, но после делото няма да завърши с осъдително решение). Материалноправните последици са две групи спрямо правото, което е предмет на иска: 1/

` `Правозапазващи – спиране, прекъсване на давност (придобивна, погасителна). Докато трае процесът относно вземането или правото давността спира да тече. Ако искът бъде уважен, тя се и прекъсва и започва да тече нова давност – тя винаги е петгодишна; 

Правозасилващи – ответникът изпада в забава, дори да не е бил изпаднал в забава до този момент, т.е ИМ е една покана към ответника да престира.
## **Основание и петитум.**
В исковата молба, ищецът следва да индивидуализира спорното материално право чрез основанието и петитума. Както казахме обхваща твърдените от ищеца факти, обстоятелствата от които пресичат претендираното субективно материално право, т.е.  правопораждащите юридически факт, първото право се индивидуализира и чрез неговите субекти, страни по материалното правоотношение, посочени в основанието на исковата. Чрез петитума на исковата молба ищецът конкретизира съдържанието на иска (в какво се състои претендираното или отричаното право, исканата правна промяна) и вида на търсената защита – дали ищеца иска установяване на съществиването или несъществуването на спорното право, или осъждане на ответника или правна промяна.
## **Предмет на делото.**
Предмет на иска е едно твърдяно право. За да имаме предмет на делото е достатъчно да индивидуализираме правото с тези си белези и да се твърди от поне една от страните като съществуващо право (обикновено ищецът, а при отрицателен УИ и от ответника). Дали правото действително съществува или не - това не е свързано с предмета на делото, в такъв случай делото и иска ще си имат предмет. 

Правото, което е предмет на иска, става предмет на делото впоследствие, като може да има разлика между предмет на иска и предмет на делото, тъй като ответник би могъл да внесе други права, които също ще станат предмет на делото (напр. да предяви възражение за прихващане със свое насрещно спорно вземане срещу ищеца и това насрещно вземане също ще стане предмет на делото). Може да бъдат предяви и допълнителни искове в рамките на висящия процес, които имат друг допълнителен предмет - инцидентен УИ, насрещен иск на ответника. 

Съдът дължи да постанови решението си по такъв предмет, който да съвпада с предмета на делото. Ако не съвпада, то решението може да е непълно (ако не изчерпва целия предмет на делото), да е недопустимо (ако променя предмета на делото).
## **Правна квалификация.**
Ищецът е длъжен да определи правното основание, но не е длъжен да определи правната квалификация.  Дори и да е посочил правна квалификация на предявеното от него искане, по никакъв начин не обвързаност съда. Квалификацията на спорното право е дейност на съда по приложението на материалния закон, която той е длъжен да извършва служебно. Същият вземат предвид фактическите твърдения на ищеца а не сочените от него положими правни норми. Съгласни трайно установената задължителна практика на ВКС и неправилно даден от съда правна квалификация на иска, съдебното решение е неправилно поради нарушение на материалния закон, а не недопустимо което и въззивната инстанция на следването следват да обезсилва решението, а следва да се произнесе по същество.
## **Частичен иск.**
Какво е частичен иск? Само изричният частичен иск. С други думи като частичен иск третираме само този, който ищецът изрично заявява в исковата си молба, че има вземане в определен по-висок размер, но в рамките на висящото производство, претендира защита не по целия размер, а само по част от този размер. Ако това го няма в исковата молба, а само си го мисли, тогава нямаме частичен иск. Трябва изрично да е предявен като частичен. Частиченият иск поражда много спорове - има едно образувано тълкувателно дело. Вече има решение по това ТР, за него ще говорим по-долу. При частичният иск се приема, че ако бъде уважен, то не е спорно, че се формира СПН само по и до заявения размер на вземането. Не и по горницата. С други думи тук ще имаме СПН само по претендираната част от вземането. Особеното е, че тук е допустим иск за горницата. Тъй като изрично е заявен като частичен. Когато се отхвърли частичен иск, има повече моменти (не е точно този въпрос зададен сега на ВКС, но ми се струва, че трябва да отговорят на този въпрос, за да се произнесат по останалите), но изхождаме от преобладаващото виждане, че се формира СПН по цялото вземане. Установява се не че само заявената и претендирана част от размера на вземането, а въобще че вземането в какъвто и да е размер не съществува. Логиката е, че ако не се дължи по-малката част по едно вземане, то със сигурност не се дължи по-голямата част от това взеане. Преди 10-тина години имаше друго тълкувателно дело за частичния иск - свързан с давността, когато не успяха да съберат мнозинство. Дали спира само за претендираната част или за целия размер и т.н. Това е много практически важно. Защо се предявяват частични искове? Основно заради разноските. Пропорционална държавна такса - 4%. Дали може ответникът при следващия иск да предяви отново възраженията си. Според проф. Сталев дори не трябва да се зачита първото решение (за частичния иск). Не искам да се разпростирам, защото това, което приеме ВКС, ще бъде задължително. Няма уредба просто този иск. Това е проблемът. Друг проблем - първият съд приема, че е действително вземането, а вторият - нищожно за горницата.
### По тълкувателното
Решението по уважен частичен иск се ползва със сила на пресъдено нещо за правопораждащите факти на спорното право при предявен в друг процес иск за разликата до пълния размер на вземането, произтичащо от същото право. Това постановиха Гражданската и Търговската колегии на Върховния касационен съд в ново тълкувателно решение. То е по тълкувателно дело №3/2016 г., по което върховните съдии трябваше да отговорят на три въпроса за частичните искове.

Основният обаче беше ползва ли се решение по уважен частичен иск със сила на пресъдено нещо (СПН) за правопораждащите факти на спорното право при предявен в друг исков процес иск за разликата до заявения пълен размер на вземането, произтичащо от същото право. Днес мнозинството в двете колегии отговори утвърдително. Общо 16 върховни съдии обаче са подписали решението с особено мнение.

За да признае силата на пресъдено нещо на решението, с което се уважава частичен иск, когато след това е предявен иск за остатъка до пълния размер на вземането, мнозинството във ВКС първо припомня какви са субективните и обективните предели на силата на пресъдено нещо на влязлото в сила решение. То влиза сила между същите страни, за същото искане и на същото основание, регламентира чл. 298, ал. 1 ГПК.

„Независимо, че с частичния иск се търси защита в ограничен обем, въведеното основание на иска като правопораждащ юридически факт е единно и неделимо, както при предявен частичен иск за част от вземането, така и при последващия иск за разликата до пълния размер на вземането, произтичащо от същото право. В основанието на иска се включват всички факти, очертани от хипотезиса на правната норма, въз основа на които се поражда претендираното или отричано от ищеца спорно материално право“, пише в решението. Като в него ВКС посочва, че при постановяване на решението съдът е длъжен да обсъди събраните доказателства, възражения и доводи на страните, да установи реално осъществените факти и обстоятелства и въз основа на тях да направи извод за възникването, съществуването, прекратяването или погасяването на съответното правоотношение.

В тълкувателното решение ВКС обяснява, че при исковете за парично вземане предмет на установяване са накърненото субективно материално право и правоотношението, от което то произтича, а тяхното съществуване може да бъде отречено, въпреки че всички правопораждащи факти са се осъществили, както и въпреки че някои от правопораждащите факти не са се осъществили. И подчертава, че материалното правоотношение се индивидуализира от целия фактически състав, независимо от това кои факти са се осъществили и кои – не.

„Силата на пресъдено нещо на решението, постановено по иска за защита на правото в пълния му обем, препятства последващото твърдение на ищеца, че вземането му е по-голямо, възражението на ответника, че то е по-малко, както и последващите твърдения и възражения на ответника, че вземането се дължи на друго основание, съответно друго материално правоотношение. Задължението за неоспорване се отнася до всеки елемент на установеното или отречено от съда спорно право – не само до неговия размер, но и до основанието и правната му квалификация“, завяват върховните съдии.

Като обясняват, че при отхвърляне на частичния иск като неоснователен след това ищецът не би могъл успешно да предяви такъв за останалата част от вземането, тъй като с влязлото в сила решение се отрича цялото спорно право.

Следователно, заключават върховните съдии, силата на пресъдено нещо обхваща цялото вземане – това решение се ползва с нея и по отношение на непредявената част от вземането, включително и относно правопораждащите факти.

След това ВКС се спира на хипотезата на уважен изцяло частичен иск, като посочва, че при нея останалата част от вземането също може да съществува, но е възможно и да не съществува. „Обективните предели на СПН на положителното съдебно решение по частичния иск се изчерпват с предмета на делото, а по останалата част може да се формира нова – различна СПН. При уважаване на частичния иск обективните предели на СПН обхващат основанието на иска, индивидуализирано посредством правопораждащите факти (юридическите факти, от които правоотношението произтича), страните по материалното правоотношение и съдържанието му до признатия размер на спорното субективно материално право. Поради това, че общите правопораждащи юридически факти са едни и същи, както за частичния иск, така и за иска за останалата част от вземането, те се ползват от последиците на СПН при разглеждане на иска за останалата част от вземането“, заявяват върховните съдии.

Те подчертават, че когато предмет на последващия иск е остатъкът от вземането, става дума за същото субективно материално право, същото вземане, но в останалия незаявен с предявения преди това частичен иск обем. Т.е. по двата иска се претендира едно и също вземане, но в различен обем.

„Предвид правоустановяващото и преклудиращото действие на СПН е недопустимо в последващия исков процес за остатъка от вземането да се спори относно основанието на вземането и правната му квалификация.

След като със СПН е установено, че правоотношението, въз основа на което се претендира непогасено парично вземане, е възникнало валидно, поради което частичният иск е уважен, то е недопустимо в последващ исков процес за разликата до пълния размер на вземането да се пререшава въпросът дали същото правоотношение е възникнало, нито каква е правната му квалификация пише изрично в тълкувателното решение. В него се обяснява, че това означава, че е преклудирана възможността ответникът да прави правоизключващи и правоунищожаващи възражения срещу фактите, относими към възникването и съществуването на материалното правоотношение.

„Правопогасяващите възражения на ответника за останалата част от вземането не се преклудират, тъй като е допустимо за разликата, която не е била предявена с първоначалния иск, вземането да е погасено по давност, чрез плащане, прихващане или по друг начин. Правоотлагащите възражения по отношение на останалата част от вземането също не се преклудират, защото е възможно да се твърдят факти, които отлагат нейната изискуемост. В този аспект, макар и с предявяване на частичния иск за ответника-длъжник да възниква задължението по чл. 131 ГПК с отговора си на исковата молба да изчерпи защитните си възражения, не може да се отрече възможността в новия исков процес за разликата до пълния размер на вземането, той да разполага и с други защитни средства, нерелевирани при разглеждането на частичния иск“, разясняват върховните съдии.

С решението си те се произнесоха и по два много съществени въпроса, свързани с частичните искове. И приеха, че предявяването на иска за парично вземане като частичен и последвалото негово увеличаване по реда на чл. 214, ал. 1 ГПК нямат за последица спиране и прекъсване на погасителната давност по отношение на непредявената част от вземането.

Освен това Гражданската и Търговската колегии излязоха със задължително тълкуване и по въпроса дали висящият частичен иск е пречка за допускането на втори за друга част от същото вземане. Като приеха, че няма процесуална пречка за допустимост на последващия частичен иск, когато между същите страни, на същото основание и за същото вземане е предявен частичен иск, по който по-рано заведеното дело е висящо, ако предявените частични искове се отнасят до различни части от вземането.

И обясниха как трябва да постъпи съдът: „В този случай производството по последващия частичен иск следва да бъде спряно на основание чл. 229, ал. 1, т. 4 ГПК или двете дела да бъдат съединени за разглеждането им в едно производство и издаване на общо решение по тях на основание чл. 213 ГПК. Ако с последващия частичен иск е предявена същата част от вземането, която е предмет на първоначалния частичен иск, по който 12 по-рано заведеното дело е висящо, е налице процесуална пречка по смисъла на чл. 126 ГПК и производството по последващия частичен иск следва да бъде прекратено“.


