---
title: Тема 10
---

# **Капитал на акционерното дружество. Акции – понятие и сделки с акции. Права и задължения на акционерите. Облигации – понятие и видове. Права на облигационерите. Конвертиране на облигации в акции.**
## **Капитал и имущество на АД. Набиране и запазване на капитала.**
### Капитал на АД
И тук, както при ООД, капиталът не е нищо друго освен число, изразяващо стойност и като цяло не се отличава почти по нищо от капитала на ООД. Само че тук особеността е, че това е стойността на сумата от **номиналните** стойности на направените вноски. Номиналната стойност е стойността, отразена на лицевата страна на акцията. 

Акцията има номинална стойност – стойността, отразена върху лицевата страна на акцията – 1, 5, 10, 100, 1000 лв. и други. Акцията може да има и емисионна стойност. Тя е тази стойност, която е на т.нар. първичен капиталов пазар или иначе казано – това е стойността, която трябва да плати акционерът, за да придобие акцията. Тази стойност е по-висока от номиналната стойност. Например 1 акция от 100 лв. се предлага на акционерите за 110 лв. Разликата се нарича – ажио. Тя не се отразява на капитала на АД, а отива в свободното имущество – фонд резервен ;). Учредяваме АД с 1000 акции по 100 лв, а се плащат по 110 лв. имаме свободно имущество. Капиталът трябва да е в български лева. Функциите също като ООД. 

Размерът на минималния капитал на АД е 50 000 лв., освен за АД-тата с по-особен предмет на дейност, където размерът на капитала е многократно по-голям (милиони)
### Имущество
Много е важно да се знае, че прехвърлянето на акции не се отразява по никакъв начин на имуществото на дружеството. При прехвърлянето не се придобива нищо от имуществото на дружествата, а само членствените права, инкорпорирани в акцията (право на глас, на дивидент, на ликвидационен дял).
### Изменение на капитала на АД
Капиталът е константна величина, но това не означава, че трябва да си остане неизменен. Така че той може да се изменя но само по определен ред. Може да е в двете насоки – увеличаване и намаляване на капитала. 
## Увеличаване на капитала на АД 
**Понятие**: увеличението на капитала на АД е същото, което е увеличението на капитала на едно ООД, т.е. в случаи на набиране на капитал или на допълнително образуване на капитал. Предпоставките за увеличаване могат също да се разделят на две: фактически (основанията, които карат дружеството да увеличи капитала си) и юридически.
### Предпоставки за увеличаване на капитала на АД
**Фактически представки**

Ако дружеството реши да разшири своята дейност със собствени средства, това е адекватния начин - да увеличи своя капитал. Може дружеството да реши, че ще стои по-сериозно на пазара, ако капиталът му не е на законоопределения минимум от 50 000, а да е на 500 000 примерно. 

**Юридически предпоставки (ФС)**

**Старият капитал трябва да бъде изцяло внесен**. Решение на общото събрание, взето с квалифицирано мнозинство (2/3) или Решение на Управителния съвет, респ. СД (по делегация), но това може да се случи само, ако тази възможност изрично е предвидена в устава, като в устава трябва да се посочи в какъв срок от учредяване на дружесдтвото това може да се случи или от изменението на устава, к срок не може да бъде повече от 5 години. Следователно устава може овласти УС, респ. СД, да увеличи капитала, но срокът в който това може да стане е най-мн 5 г. и то в устава трябва да се посочи до какъв размер може да стане това увеличение. Т.е. съответния изпълнителен орган е ограничен във възможността си да увеличи капитала от параметри, посочени в самия устав. Интересно тук е, че при наличие на двете предпоставки (овластяване от устава и 5-годишен срок от овластяването) Управителният съвет или Съветът на директорите може да увеличи капитала /**такава алтернатива при оод няма**/. Тази възможност е предвидено само за увеличение, но не и за намаляване на капитала и то в устава трябва да се посочи до какъв размер може да стане това увеличение. 

При акции от различни класове, решението на трябва да се вземе с квалифицирано мнозинство 2/3 във всеки клас. Изискване към съдържанието на решението: да се посочат видовете акции, с които се увеличава капитала, ако са по емисионна стойност, разликата (“ажио”) между нея и номиналната стойност също се посочва, правната техника за увеличаване на капитала, начина за увеличаване – с парични или непарични вноски, под условие или със средства на дружеството. Решението за увеличаване се вписва в търговския регистър, то има конститутивно действие.
### Провеждане на увеличаването 
Това означава:

- да са записани новите акции, с които ще се увеличава капитала;

- да са внесени най-малко 25 % от номиналната стойност на записаните нови акции (а старите трябва да са внесени 100 %, иначе увеличаване е изначално недопустимо).

- да е внесена разликата между номиналната и емисионната стойност на новите акции (АЖИО);

- вписване в търговски регистър.


Когато дружеството е взело решение да увеличи капитала на от 100 000 на 200 000, но се наберат само 50 000 (запишат се само толкова), ще има ли увеличаване или не? Отг. Ще има увеличаване само, ако решението на общото събрание за увеличаване допуска такава възможност.
### Видове увеличение на капитала 
Ефективно увеличение - за сметка на внасяне на ново имущество. Номинално увеличаване – за сметка на имущество, което дружеството притежава. То може да стане: 1) чрез капитализиране на неразпределена печалба или 2) са сметка на някои фондове. Особеност – нашият закон не урежда възможността за увеличаване на капитала чрез преоценка на имуществото.

**Способи за увеличаване на капитала.** Способите за увеличаване на капитала могат да се разделят на три групи: правно-технически; според източника на средствата; увеличаване на капитала по условие.

### Правно-технически способи за увеличаване на капитала
**Издаване на нови акции по няколко начина**:

Всички нови акции се разпределят на ОС, на което се приема решение за увеличението. То се извършва съразмерно на притежаваните до момента акции от акционерите. Ако има акции от различни класове, правилото важи за акционерите от съответния клас, останалите акционери имат възможност за предпочитително изкупуване едва след упражняването на това право от тези акционери. Правото да се запишат акции, пропорционално на старите може да бъде ограничено или да отпадне по решение на ОС, което се приема от мнозинство 2/3 от представените на събранието акции. Налице е изискване по чл.194, ал. 4 – управителният орган да представи доклад за причините за отмяна или ограничаване на предимствата на акционерите да запишат новите акции и за да обоснове емисионната стойност на новите акции. Решението, с което се ограничава или отменя предимството на акционерите трябва да бъде оповестено чрез вписване в търговския регистър и обнародване в ДВ. 

Увеличаване на номиналната стойност на вече издадените вече акции.- може да стане по два начина: а) на съществуващите акции се удря щемпел с друга цена (номинално или ефективно); б) обезсилват се издадените акции и се издават нови (по-скъпо).

**Според източника на средствата увеличението на капитал може да стане чрез:** 

Капитализиране на печалбата или трансформиране на част от фонд „Резервен” в капитала - способи за номинално увеличение.

!!! "Герджиков"

    Може да се капитализира цялата печалба, а според съдебната практика не може. Всеки акционер има право да получи припадащата му се част от капитала си в акции (предимствено право).

Увеличение на капитала чрез непарични вноски – случай на ефективно увеличение на капитала. В случаите на увеличение на капитала чрез непарична вноска няма предимствено право на акционерите, защото акции ще получи този, който прави съответната непарична вноска
### Увеличение на капитала под условие. 
Условието, което се има предвид е отлагателно. Според чл. 195 ТЗ капиталът може да бъде увеличен под условие, че акциите се закупят от определени лица на определена цена, както и под условие, че увеличението ще бъде срещу облигации. Тук също няма предимствено право на акционерите, защото няма откъде да дойде. 
### Защита на акционерите при увеличаване на капитала (предимствено право)
Същността защитата на акционерите при увеличаване на капитала се изразява в т.нар. предимствено право: възможността на всеки от акционерите да придобие част от новите акции (т.е. да участва в увеличението на капитала), която съответства на неговия дял капитала преди увеличаването. Иначе казано, ако имам две акции и капиталът се увеличава двойно, аз имам право да запиша още 4 акции, като имам и срок. (участвам съразмерно в увеличението).

Особеност при емитиране на привилигировани акции: При емитиране на нови привилигировани акции предимственото право възниква на първо място за акционерите, притежаващи акции от този клас, в който попадат новоемитираните акции. Ако те не упражнят правото да запишат нови акции, тогава предимственото право преминава върху акционерите извън класа за останалите незаписани акции. Те могат да придобият част от тях, съотвестваща на дяловото им участие в капитала. 

Ред за упражняване на предимственото право: 

- Заедно с решението за обявяване на капитала в ТР се обявява и покана за записване на акциите;

- ОС определя срок, не по-малък от 1 месец, с изтичането на който предимството право на акционерите се преклудира. 

- Предимственото право може да бъде ограничено или да отпадне само по решение на ОС, взето с квалифицирано мнозинство (2/3). 

## Намаляване на капитала на АД – предпоставки, видове, способи, процедура.
**Фактически предпоставки**

Тогава, когато дружеството търпи загуби, които водят до декапитализация. Ако се констатира, че капиталът е прекалено голям, той блокира възможността да се раздават по-големи дивиденти, затова се взема решение да се осовободи имущество, което формира т. нар. счетоводна печалба. 

**Юридически предпоставки**

Решение на общото събрание – което се приема с квалифицирано мнозинство от 2/3 от представените на ОС акции. В решението трябва да е посочена целта на намаляването и начина, по който ще се извърши. Ако има няколко класа акции (напр. освен обикновени – привилегировани) всеки клас акции трябва да вземе решение, като за всеки отделен клас важи правилото за мнозинство. Ако един клас не е съгласен не се намалява капитала. Само ОС може да вземе решение за намаляване на капитала на АД. Вписване на решението в търговски регистър - то не е елемент от фактическия състав и има само оповестително действие.

**Видове намаляване на капитала на АД**

Номинално - нагаждаме капитал нагоди към стойността на чистото имущество. 

Ефективно – намаляваме капитала под стойността на чистото имущество, за да може да има свободно имущество над стойността на записания капитал, т. к. това дава възможност да се разпределя печалба след края на финансовата година – т.нар. счетоводна печалба.

**Начини за намаляване на капитала** 

Намаляване на номиналната стойност на акциите. Частен случай: ако номиналната стойност на акциите към момента на учредяване не е изплатена изцяло, ОС може да реши да намали капитала за сметка на неизпълненото докрай задължение на акционерите. Единствен случай на опростяване на задължението за вноска. 

Чрез обезсилване на акции: може да стане по два начина. Принудително обезсилване на акции - без да се пита акционерът иска ли. Трябва да е изрично предвидено в Устава като възможност и трябва акциите да са записани при условието, че могат да бъдат принудително обезсилени (акционерът си е знаел, че могат да му ги обезсилят)

Освен това в Устава трябва да са предвидени условията и начинът (фактическият състав) на обезсилването. Иначе съществуват различни способи за обезсилване на акции, но трябва да се държи сметка за принципа на равното третиране на акционерите с еднакво положение и да се предвиди способ, който гарантира равно засягане на акционерите с еднакви права.

След обратно изкупуване на акциите - тук няма принудителност – АД в лицето на своя изпълнителен орган прави публична оферта, че изкупува дадено количество акции при определена цена. Като ги изкупи, ги обезсилва и унищожава и по този начин капиталът се намалява. Това е една от хипотезите на купуване на собствени акции. Ако са безналични акциите, само се обезсилват, защото няма какво да се унищожава.
### Защита на кредиторите при намаляване на капитала (като при ООД)
Намалението на капитала поставя под заплаха третите лица, затова се изисква особена грижа за тях и тя се изразява в защитата на кредиторите. Тя е същата като при ООД. 

Решението се обявява в ТР, с което АД изразява готовност да изплати задълженията към третите лица или да ги обезпечи според техните права. Ако междувременно е настъпил падежът, трябва да ги удовлетвори. Кредиторите имат 3-месечен срок да поискат обезпечение или изпълнение. След изтичането на срока АД може да иска вписване в ТР на намалението, като декларира, че третите лица, които са поискали това, са получили изпълнение или обезпечение. Ако се получи счетоводната печалба, то акционерите могат да получат вземания, произтичащи от намалението само след като кредиторите са удовлетворени/обезпечени. 

В някои случаи се защитата на кредиторите е изключена и те не могат да се противопоставят на намалението на капитала. Кредиторите не са заплашени и затова им се отнема правото на защита.

Такъв е случаят, ако намалението е с цел покриване на загубите - в този случай интересът на кредиторите не се накърнява, тъй като така или иначе патримониумът на дружеството е намален и става дума само за една счетоводна операция. Това се счита за оздравителна мярка. Сумите получени от намаляването на капитала не могат да се използват за плащания на акционерите. Нещо повече дори и в този случай акционерите не се освобождават от задължение за вноска за акциите, с които се е намалил капиталът (загубите трябва да се покрият от някъде). 

Също така, ако се обезсилват собствени акции, изплатени от дружеството изцяло, или придобити безвъзмездно от дружеството, или придобити от него със свободни средства. 
## **Временно удостоверение. Акции – понятие, видове и класове. Стойности на акциите.**
### Временно удостоверение
Когато се учредява едно дружество, още няма емитирани акции, те евентуално ще се емитират по-късно. Но акциите са от категорията на т. нар. удостоверителни (легитимационни) ценни книги – правата се пораждат вън и независимо от емитирането на ценната книга. Докато при конститутивните правата се пораждат с издаването на ценната книга (запис на заповед). 

В самото начало, когато се учредява АД, преди да са емитирани акциите, се получават временни удостоверения. Те се издават на акционерите срещу направените вноски за сметка на записаните акции. От тази гледна точка временните удостоверения заместват акциите и имат същото съдържание като реквизити. Има решение на ВКС, което не иска да слага знак на равенство между временни удостоверения и акции и казва, че временното удостоверение само дава право да се получи акция срещу него. Всъщност временното удостоверение е **ценна книга**, подчиняваща се на режима на поименните акции.Чл. 167(2) акции се дават на акционерите срещу представяне на временно удостоверение. Чл. 187 ТЗ регламентира прехвърлянето на временното удостоверение:

- ал. 1 временното удостоверение не може да се прехвърли преди възникване на АД;

- ал. 2 временното удостоверение се прехвърля по реда на прехвърляне на поименните акции, т.е. с джиро и трябва да бъде вписано в книгата на поименните акционери, за да има действие за дружеството. 

- Прехвърлянето на временно удостоверение има действие на прехвърляне на акциите, които то удостоверява.

### Понятие за акции 
**Под акции се разбират три неща:**

**Част от капитала** или иначе казано книжен еквивалент на част от капитала. Сумата от акциите прави капитала, но акциите имат различна стойност и тук се има предвид сумата от номиналната стойност на акциите. За разлика от ООД номиналът на всички акции трябва да е еднакъв. Когато номиналната стойност на акциите е по-голяма от 1 лв. тя трябва да е определена в цели лева. В чужди правни системи съществуват и акции без номинал (квотни), но у нас такива не са уредени

**Ценна книга**: ЦК - материализира права, които се упражняват чрез предявяване на ценната книга. Акцията е от легитимационно-разпоредителните ЦК, тъй като правата, инкорпорирани в нея, се пораждат независимо от издаването на ценната книга. /Другият вид ЦК са конститутивни ЦК – правото възниква едва когато е издадена ценната книга: такива са ЦК на заповед – запис на заповед, менителница…/. ЦК освен че материализира членствените правата на акционера, тя ги и доказва, т.е. има удостоверително значение. Разглеждани като ЦК акциите имат реквизити (задължителни елементи), посочени в чл. 183.

!!! tip "Калайджиев"

    Това общо положение (че акциите са ЦК) търпи корекции, защото търговското право дава възможност да се издават и безналични акции, а те не са ЦК, защото няма документ, който да материализира правата. Безналичните акции са само права и задължения. Има документ, който ги доказва, но той не е ЦК. Безналични ЦК са всички акции издадени в процес на масовата приватизация.

**Титул за участие на акционера в дружеството** - материализира участието на акционера в АД-то; документ, който удостоверява членството. Чл. 177: Акциите са неделими.Това означава, че когато акцията е ЦК (хартия, която материализира права), тази хартия е обект на право на собственост, защото е вещ и принципът е, че правата върху акцията (членствените права, които акцията материализира) не могат да се отделят от правото на собственост върху ЦК. В латентна форма правата не са отделими, когато възникне като вземане правото на дивидент е прехвърлимо като всяко друго вземане. Самите права също не могат да се делят – който е титуляр на правото на дивидент е титуляр и на правото на глас и на всички останали права. Акцията може да принадлежи на повече от 1 лица, но или всички акционери упражняват правата заедно или избират пълномощник, който да упражнява правата. Възможно е да се издадат акции с различни права, които формират различните класове, всеки клас акции се състои от акции с еднакви права.

Акцията може да бъде в различни купюри (1, 5, 10 и т.н.), като на лицевата част на самата акция има реквизити, които не е необходимо да се знаят всичките: вида на акцията, фирмата и седалището на АД-то, размера на капитала му; общият брой на акциите; подписите на две лица, които могат да задължават дружеството и т.н.
### Видове акции.
**Според обема на правата, материализирани в акцията:**

Обикновени акции: материализират три права: 1) правото на един глас; 2) правото на дивидент и 3) правото на ликвидационен дял;

Привилигировани акции: съдържат в себе си някакви привилегии или по-точно повече или по-големи по обем права. Могат да се издават ако това е предвидено в устава. Привилегированите акции могат да бъдат с повече права от обикновените, с нови прави или с по-малко задължения – по нашето право последната възможност не съществува. Привилегиите могат да създават индивидуални права, но не и колективни, които са законоустановени. Законът предвижда няколко привилегии:

- По-голям дивидент: пр. решение да се разпредели определена част от печалбата, а за тези с привилигировани акции с по-голям дивидент пр. с 5 пункта отгоре.

- По-голям ликвидационен дял;

- Гарантиран дивидент: гарантиран е в смисъл, че ако има печалба, този привилигирован акционер задължително ще получи дивидент, независимо че ОС може да реши тази година да не разпределя дивидент. Няма печалба, няма да дивидент.

- Акцията да бъде многогласна: принципът е една акция – един глас, но е възможна привилигирована акция, при която титулярът на акцията да разполага с повече гласове. В българкото законодателство няма ограничения за броя гласове. „Златната акция” всъщност представлява многогласна акция.


**Безгласна акции: акция, лишена от право на глас.** 

- Безгласни могат да бъдат само привилигировани акции. 

- В АД не могат да се емитират безгласни акции, представляващи повече от 1/2 от капитала на АД, т.е. най-много половината акции могат да са безгласни. 

- В някои случаи безгласните акции могат да придобият право на глас - привилигировани безласни акции с право на гарантиран дивидент, но дивидентът не им се изплаща 2 години. Привилигирован акционер с безгласна акция придобива правото на глас до изплащане на дивидента.


Други привилегии, предвидени в устава, напр. право на акционера да иска дружеството да изкупи акциите му на определена цена – това право е опция близо до put дпцията. По същество става дума за потестативно право. Има 2 вида начина за определяне на момента, в който възниква това права: 1) американски метод – в някакъв период време; 2) европейски метод – само на определена дата.
### Според материализацията на акциите:
Налични акции – те са на хартиен, материален носител;

Безналични акции – те са виртуални. Срещу притежаването на определен брой безналични акции титулярът получава документ (удостоверение, сертификат, както и да се нарича), който документ не е ценна книга, а само удостоверява, че лицето притежава определен брой безналични акции от АД „...”, на еди каква си стойност и т.н. Безналичните акции не са нито заповедни, нито на приносител, а са поименни ценни книги. Следователно те се прехвърлят чрез цесия. ТЗ не урежда начин за издаване и разпореждане с безналични акции. Правилата са в ЗППЦК. Прехвърлянето може да е възмездно и безвъзмездно. Издаването и разпореждането с безналични акции се вписва в специална Книга за безналичните акции, която се води към Централния депозитар. Вписването в тази книга е елемент от фактическия състав (т.е. конститутивно), за разлика от прехвърлянето на налични ЦК (този извод се прави на базата на нормите, които уреждат разпореждането с безналични акции) и разумът на това решение е защитата на правната сигурност, защото за разлика от наличните ЦК, които са вещи, безналичните са нематериални. Само определен вид АД могат да издават безналични акции – това са т.нар. публични АД (те са задължени да издават безналични акции), които не са уредени в ТЗ, а в ЗППЦК. При безналичните акции има документи, но особеното за тези документи е, че те имат удостоверително (доказателствено) значение – депозитарни разписки. Това не са ЦК и не могат да се прехвърлят. Ако безналичната акция смени собственика си, старата депозитарна разписка се унищожава и се издава нова на новия акционер.

Винкулирани акции (лат. vinculum - възел). Тези акции са изключение в акционерното право. Емитирането на винкулирани акции или винкулирането на акции може да стане с устава на дружеството, където да се предвиди, че издадените акции не могат да бъдат прехвърлени без съгласието на дружеството. Смисълът на това винкулиране е затваряне на дружеството. Това се практикува в по-малки АД, с по-малко членове. В такъв случай едно такова дружество се доближава в някакъв смисъл до персоналните дружества, където значението на личността има стойност. Т.е. придава се известен intuitu personae характер на АД, за да не дойдат трети нежелани лица. (семеен бизнес)

Собствени акции: това са акции, принадлежащи на емитента на акциите, т.е. на АД-то. Самото АД се явява участник в себе си. Поради това всички права, освен едно, които се материализират в акцията се суспендират и АД-то не може да ги упражнява, т.е. дружеството няма право на глас, на дивидент и на ликвидационен дял. АД-то запазва едно единствено право – това е т.нар. предимствено право акционерите (на АД-то) да придобият част от новите акции, която съответства на техния дял от капитала преди увеличението.
## **Сделки с акции – поемане на емисия, продажба, апорт, заем. Придобиване на собствени акции.**
### Общи положения за сделките с акции
Акцията е ЦК и като такава е обект на ПО, т.е. може да предмет на сделки. Според чл. 1, ал. 1, т. 3 покупката на ценни книги с цел да се продадат е абсолютна търговска сделка. Има два принципа за сделките с акции, от които има изключения. Акцията може да е предмет на всяка сделка (транслативни, нетранслативни) Има изключения – не може да е предмет на лизинг, наем и др. Сделките с акции се извършват по общите правила – в много случаи има специални правила за сделките с акции. 

### Способи за прехвърляне на акции – транслативни сделки с акции:
**Поименните акции** - ЗАПОВЕДНИ ЦК. За да се прехвърлят, трябват два ЮФ: 

- Транслативен договор – продажба, замяна, 

- ДЖИРО – чак след като се джиросат настъпва прехвърлителния ефект. 


Безналични акции –ПОИМЕННИ ЦК. За да се прехвърлят, трябва два елемента:

- ЦЕСИЯ;

- Вписване в централния депозитар – вписването на цесията е първично придобивно основание (размива се правоприемството.

### Поемане на емисия
Специфичната сделка с акции т.нар. поемане на емисия акции или поемане на акции. Тази сделка е специфична за инвестиционните ЦК, като неин предмет може да са и облигации. Уредбата на тази специфична сделка се съдържа в ЗППЦК. 

Поемането на акции е договор между емитента (АД, което издава акциите) и поемателя (нарича се „инвестиционен посредник”), по силата на който договор поемателят се задължава да придобие и предложи на първичния капиталов пазар емисия или част от емисия на акции за своя сметка срещу възнаграждение. Поемането като сделка е двустранен възмезден договор. Страните по този договор са: емитента – АД, и поемателят, който е инвестиционен посредник. Поемателят действа от свое име и за своя сметка. Това е класическото поемане. Има разновидности, но с тях няма да се занимаваме

Последици от сключване на сделка за поемане на емисия:

- Поемателят става титуляр на акциите, защото придобива собствеността в/у тях.

- Поемателят придобива тези акции не с цел да придобие членство в дружеството, а със спекулативната цел да ги предложи на т.нар. първичен (емисионен) капиталов пазар, т.е. на тази, които ще станат акционери. 

- Именно тази спекулативна цел показва, че липсва анимус за придобиване на членство и затова няма и корпус за упражняване на членствените права от страна на поемателя. 

### Продажба на акции
Общата уредба на продажбата на акции се съдържа в чл. 183 ЗЗД: „договора за продажба продавачът се задължава да прехвърли на купувача собствеността на една вещ или друго право срещу цена, която купувачът се задължава да му заплати.” В това друго право се обхващат акциите.

Предмет на договора за продажба на акции:

- Наличните акции; 

- Безналичните акции – в този случай предмет на сделката са правата, които са инкорпорирани във виртуалната акция.


Правен режим на продажбата на акции – два варианта: гражданскоправна продажба и търговска продажба със спекулативна цел. 

**Гражданскоправна продажба**: по общия режим на ЗЗД. Плащането на цената и предаването на предмета на сделката, т.е. на акциите не са елементи от ФС на прехвърлянето, а се правят в изпълнение на сключения договор (задължението за dare). Oснование – облигаторновещния ефект в чл. 24 ЗЗД. 

Търговскоправна продажба – това е спекулативната продажба, уредена в чл. 1, ал. 1, т. 3 ТЗ. Извършва се на регулираните пазари на ценни книги. Има две особености в отклонение от общия режим на ЗЗД:

- Плащането на цената е елемент от ФС, т.е. не се ли плати цената договорът не е сключен. 

- Вписване в централния депозитар – конститутивен ефект. Договорът, с който се прехвърля собствеността на тези акции, произвежда действие от момента на вписването на сделката в централния депозитар. 


Вписване при прехвърляне на поименни налични акции: прехвърлянето на поименни акции се извършва с джиро и трябва да бъде вписано в КНИГАТА НА ПОИМЕННИТЕ АКЦИОНЕР, за да произведе действие за дружеството (185). При невписване сделката е действителна, но титулярът на акцията НЕ МОЖЕ да упражнява правата си по нея. Но може като титуляр на тези акции на свой ред да ги продаде и ако новият приобретател се впише в книгата на акционерите ще може да упражнява правата си на акционер.
### Апорт на акции 
Апортът е непаричната вноска, която може да бъде направена и като datio In solutum, следователно акциите могат да бъдат апортирани. Като всяка непарична вноска и акциите трябва да бъдат оценени от 3 независими вещи лица и т.н. 
### Заем на акции 
Заем за потребление, а не за послужване, защото акциите са заместими вещи - дължи връщане на същият вид и количество акции (няма качество). Договори за заем на акции се сключват по правило от инвестиционен посредник, когато сключва договор за продажба на акции, които в момента не притежава.

### Придобиване на собствени акции (принцп за запазване на капитала на АД)
Родина на собствените акции са САЩ след края на II СВ. Това е висшата математика в акционерното право.

Терминът собствени акции е технически, защото човек като се замисли какво значи собствена акция – всеки, кoйто си има акции са му собствени. Тук собствени акции ще рече акцията да принадлежи на емитента на акциите, а той е АД-то. Следователно самото АД от тази гледна точка се явява участник в самото себе си.

Тъй като акцията материализира титулярство на членство, участие в самото дружество, следователно АД-то ще членува в самото себе си. Именно защото това е невъзможно от правно догматична гледна точка, правата, к се материализират в акцията се суспендират, т.е. дружеството не може да гласува като акционер в самото себе си, не може да получава дивидент, не може да получава ликвидационен дял в прекратяването.

Самото дружество като титуляр на собствени акции запазва едно единствено право – това е т.нар. предимствено право на акционерите при придобиването на новите акции, когато се увеличава капитала на дружеството. С изкл на това право, АД-то като титуляр на тези собствени акции не може да упражнява никакви други права. Правна уредба 187а-187е ТЗ.

### Същност
Тези собствени акции служат за т.нар. финансов мениджмънт. Наличието на собствени акции позволява на дружеството да играе на борсата с повишени възможности за печалба, защото чрез пускане на акции на борсата може да се използва конюнктурата и да се печели. Това е един от механизмите, к се използва при тези акции.

На слeдващо място притежаването на тези акции помага на дружеството да се защитава от т.нар. поглъщане от други дружества. Едно търговско дружество започва да изкупува акциите на друго АД и така то започва да завладява дружеството – това е т.нар. поглъщане.

Наличието на собствнеи акции крие известни опасности за АД-то, защото за да придобие акции дружеството трябва да плати. Следователно от чистото имущество на дружеството трябва да излязат средства, за да се добият такива акции. Това може да доведе до декапиталиризиране, т.е. чистото имущество да спадне под размера на капитала на дружеството. Затова законът предвижда редица ограничения по отношение на възможността дружеството да притежава, да придобива собствени акции. 
### Придобиване на собствени акции – хипотези
В чл. 187а, ал. 1, т.1-8 тз са посочени хипотезите, в които се стига до придобиване на собствени акции. На първо място е посочен случая, когато дружеството реши да намалява капитала. В този случай един от механизмите за намаляване на капитала е дружеството да придобие определена част от акциите и след като ги придобие да ги обезсили и унищожи и по този начин се стига до намаляване на капитала, придобиване на собствени акции с цел намаление на капитала, к се постига чрез обезсилване на придобитите от дружеството акции.

На следващо място може да се стигне до придобиване на собствени акции в случаите на универсално правоприемство. Такова универсално правоприемство, водещо до такова придобиване, е тогава, когато акционер завещае част или всички акции, които притежава на самото дружество. 

На следващо място може да се стигне до универсално правоприемство, когато едно търговско предприятие бъде купено – покупко-продажба на търговско предприятия. По силата на универсалното правоприемство на покупко-продажбата придобитите материали става собственост на дружеството , к е изкупило предприятието.

При сливане, вливане – не може да се придобиват акции за себе си. Тази категория е изрично изключена.

На следващо място е възможно дружестовто да придобие акции безвъзмездно. Пример – аз подарявам акциите, к имам в ад на самото ад. Тук не настъпва никаква опасност за дружеството, защото не изтичат никакви средства. Затова и ограниченията не важат за този начин за придобиване на акции.

Ако дружеството е от категоряияата на инвестиционните дружества, инвестиционни посредсници, к в кръга на своето занятие търгуват с акции, то може да ги придобие като собственик за да изпълни поръчката.

Изклюване на акционер – когато акционерът не изпълни единственото си задъжение за плащане на дължимата вноска, и изтичане на срок, той бива изключен, в който случай дружеството придобива неговите акции, за да може да ги обезсили и унищожи, като на тяхно място ще издаде нови акции, ако няма да намалява капитала.

По-нататък, възможно е акционер да е в неизпълнение на задължение към ад-то. В този случай един от механизмите, в който може да се удовлетвори дружеството като кредитор е да придобие неговите акции и по този начин може да се удовлетвори.

Възможно е дружеството още при своето учредяване да емитира опр брой акции като „привилигировани”, като още при емитирането на тези акции се знае, че в един момент, в който дружеството реши тези акции ще станат негова собственост. Тези акции, привилигировани с клаузата да бъдат изкупени в един момент, се доближава до облигациите. Т.е. Акционерът ползва това, че е акционер – 2,3 години получава дивидент, но в един момент дружеството ги изкупува.

Обратно изкупуване на акциите. За да се стигне до обратно изкупуване на акации, трябва да има решение на ос, в което да се съдържа броя на акциите за обратно изкупуване. На сл. Място условията и реда, по който ще бъдат обратно изкупени тези акции, като се определя срок, който не може да бъде по-голям от 18 месеца (не е токова важно, важното е, че има срок). Също така в решението трябва да се посочи и цената, на която ще стане това обратно изкупуване, като понеже дружеството ще плаща тази цена решението трябва да съобрази, че от патримониума на дружеството не могат да излязат повече средства, отколкото е размера на записания капитал, за да не се стигне до декапитализация на дружеството.
### Случаи в закона, които са приравнени на притежаването на собствени акции
Когато акции се придобиват от 3то лице за сметка на дружеството, т.е. 3тото лице е косвен представител на дружеството и трябва да се отчете като прехвърли акциите.

Когато акциите се придобиват от дружество, което се контролира от АД. Според Кацарски това е хипотеза на “взаимно притежаване”, но не всяко “взаимно притежаване” трябва да бъде ограничено от закона. Нашият законодател е възприел европейските стандарти, като това правило засята случаите, когато дъщерно дружество притежава акции на дружеството майка, но не и обратно. 

Когато дружеството приеме в залог собствени акции, защото е вероятно да се удовлетвори от тях и да ги придобие. В този случай дружеството, което е кредитор ще се удовлетвори от собствените си акции, това не е обезпечение. 

Когато дружеството дава заем на 3то лице или обезпечава 3то лице за закупуване на собствени акции. Това ограничение не се прилага за сделки сключвани от банки и небанкови финансови институции при обичайната им дейност. При тях има специални правила относно този проблем.
### Последици от придобиването на собствени акции:
Дружеството не може да упражнява правата по тези акции. Според Кацарски тук се имат предвид всички възможни права по тези акции – имуществени и неимуществени, индивидуални и малцинствени. Според него собствените акции не се смятат при определяне на представляваната от акционерите част от капитала, необходима за упражняване на малцинствени права. Той вижда и възможност част от правата, за които това е възможно (напр. право на дивидент) да бъдат упражнение от приобретателя на акциите след прехвърлянето им. 

Ако дружеството счетоводно отчете теза акции като активи, те не трябва се вземат предвид при определяне на чистата (“нетната”) стойност на активите (това е понятие, което се използва при разпределение на дивидентите и лихвите). 

Дружеството трябва да отрази това придобиване в годишния счетоводен отчет, за да са информирани 3тите лица. Чл. 187д: В годишния счетоводен отчет на дружество задължително се посочват: 1. броят и номиналната стойност на придобитите и прехвърлените през годината собствени акции; 2. основанието за придобиванията, извършени през годината, както и заплатената цена; 3. броят и номиналната стойност на притежаваните собствени акции.

Придобитите акции по т. 2-8 трябва да бъдат прехвърлени в 3 годишен срок. Изключение от това правило според Кацарски е т. 7, тъй като последните изобщо не се отчитат в 10%. Ако се притежават акции от различни класове редно е да се прехвърлят съразмерно акции от всички класове.

Когато собствените акции не надвишават 10% от капитала и са придобити по предвидените в закона способи за дружеството не съществува задължение да ги прехвърли. Различно обаче е положението спрямо собствените акции придобити в нарушение на чл. 187а –187в. В тази хипотеза трябва да бъдат прехвърлени не конкретните акции придобити в нарушение на правилата, а същия брой от съответния клас акции. От друга страна обаче неправомерно придобитите акции не се взимат предвид при определяне съотношението собствени акции – капитал. 

Когато задължението за прехвърляне на акции, които или надвишават 10% или са неправомерно придобити, то следва акциите да се обезсилят па правилата на чл. 200, т.2, т.е. с тях се намалява капитала. 
### Ограничения, с оглед неутрализиране на опасностите от притежаване на собствени акции
Ако няма кой да направи вноска за акциите, които дружеството придобива, законът предвижда, че за вноската солидарно отговорят или учредителите или членовете на управителния орган (УС или СД). Макар дружеството да е титуляр на акциите в неговият патримониум ще влезе имущество от вън (от учредителите или членовете на УС или СД).
## **Облигации – понятие. Условия за емитиране. Видове и класове. Ипотечни облигации. Стойности на облигацията.**
### Понятие за облигации
АД е единственото ТД, което може да издава облигации. Облигациите могат да се разглеждат от 2 аспекта: 

Като заем (паричен), който облигационерите дават на дружеството. Особеното е, че има много на брой заеми с еднакви условия, заемодателите разполагат с равни права, но имат и колективни права. От тази гледна точка най-ясно се разбира разликата между облигационера и акционера – облигационера е кредитор на дружеството, не участва в стопанската дейност и не носи пряко последиците от нея. Облигационерите се удовлетворяват преди акционерите. 

Облигацията е ЦК, която се издава от АД и материализира 2 вземания – вземане за главницата и вземане за лихви. Не винаги обаче е така – може да има облигации и без право на лихви. У нас няма практика, но при сравнение с ДЦК (също облигации) по-краткосрочни ЦК няма задължение за лихва, а предимството е, че облигациите се купуват с котиране на цена по малка от номинала. Облигациите както и акциите се издават на емисии – големи групи ЦК, които материализират парва. Облигациите от една емисия с еднакъв номинал осигуряват еднакво право на вземане (чл. 204, ал. 4). Това правило крие неясноти – може ли да се издават облигации от една емисия с различни номинални стойности, изглежда може. 

Облигациите са ценни книги, които материализират право на вземане на главницата + отнапред определени лихви. 
### Сравнение между облигации и акции:
**Общото**

- ценни книги от категорията на легитимационно-разпоредителните. При тях правата възникват вън и независимо от издаването на ценната книга като документ. Другият вид са конститутивните ценни книги – правото възниква едва след издаването на ценната книга. 

- източник на средства за дружеството, 

- емитират се все от АД;

- могат да бъдат налични или безналични.


**Разлики между акция и облигация:** 

- Акцията е средство за финансиране на дружеството, докато облигацията е форма на кредитиране на дружеството. 

- Акцията материализира членството в АД, докато облигационерът е само кредитор на АД. 

- Акцията се отразява на капитала, защото е част от него, докато облигациите нямат общо с него. 

- Акционерите са подвластни на стопански риск в много по-голяма степен в сравнение с облигационерите. Облигациите не са свързани със стопанските резултати на дружеството. Затова облигациите се считат за едни от нискорисковите ценни книги. 


Най-близо до облигационния заем стои договорът за заем по ЗЗД, но в ЗЗД той е уреден като един неформален реален договор, а облигационният заем е един публичен заем, за който е необходимо решение на Общото събрание. Облигационерите ще придобият и т.нар. колективни права.
### Издаване на облигации
Може да ги издава АД, което има поне две години от учредяването си и има приети поне 2 годишни финансови отчета. Това е изискване с оглед сигурността на оборота. Ако облигациите са емитирани от търговска банка или от държавата, не е необходимо да са изминали тези две години и два отчета. 

Емитирането на облигации предполага решение на Общото събрание, но то може да овласти Съвета на директорите или Управителния съвет да емитира облигации. Емитирането на облигации става по 2 начина: 

По реда на ЗППЦК. Това е така нареченото публично предлагане на облигациите чрез публична подписка. АД публично обявява облигационния заем, като се посочва размерът на заема, броят, номиналната и емисионната стойност на облигациите, падежът на заема, лихвата и другите условия. Желаещите могат да станат облигационери, да си купят облигации. 

Т.нар. вътрешен заем – дружеството се обръща към акционерите и им предлага да си купят облигации, т.е. да сключат с него един заем. 

Издаването на облигации става след пълното изплащане на емисионната стойност на облигациите (акцията – 25 %), като тук, за разлика от акциите, е възможно дисажио (обратно на ажио): 10 лева е номиналната стойност, но облигацията се предлага за 8 лева, разликата – слизането под номиналната стойност – е дисажиото. Облигацията също има номинална и емисионна стойност. (т.е. облигацията съдържа вземане за 10 лв., но я продавам за 8 лв.).
### Видове облигации. 
**Обикновени и привилегировани облигации**: наподобява на делението на акциите на обикновени и привилегировани. Привилегированите могат да бъдат различни: привилегирован режим на изплащане, по-голям лихвен процент, индексирани облигации (съобразени с инфлацията), допълнителни права на облигационерите – включително привилегироваността да се състои в това, че тези облигации да дават право на част от печалбата на дружеството. В зависимост от различните възможни привилегии облигациите се подразделят на класове: Клас А - обикновени; Клас В – с по-висок лихвен процент; Клас С – индексирани и т.н.

- Налични и безналични облигации: Безналичните се регистрират по сметка в Централния депозитар. 

- Винкулирани облигации. При тях разпореждането е ограничено.


**Конвертируеми облигации** – могат да се превръщат в акции. Те са вид привилегировани облигации. Привилегията се състои в това, че при определени условия могат да се превърнат в акции, което означава, че облигационерът ще стане акционер с всички права, които му дава акционерното участие.

## **Права на облигационерите** 
Облигационерът става такъв тогава, когато плати емисионната стойност на облигациите, които придобива, и оттук нататък той няма никакви задължения.

**Имуществени права на облигационерите – Индивидуални (калая)**

- Право да получи главницата – сумата, която е посочена върху самата облигация като ценна книга. Т.е. номиналната стойност на облигацията.

- Право на лихва – предварително е определена. Тя може да се плаща ежегодно или накуп на падежа на облигационния заем. 

- Допълнителни форми на доход за облигационера – например дисажиото, привилигировани облигации с право на част от печалбата и т.н. 


**Неимуществени права**

Облигационерите упражняват неимуществените си права колективно, чрез техния орган, който се нарича Общо събрание на облигационерите. 

Първото ОС на облигационерите се свиква от органите на АД чрез покана, която се обнародва в ДВ и законът предвижда това да стане в едномесечен срок след края на подписката. Минимален кворум за ОС на облигационерите е 1/10 от заема.

Следващото ОС не се свиква по начало от органите на АД, а от представители на облигационерите или от облигационерите, които представляват 1/10 от заема или ако АД е в ликвидация от ликвидатора. Представителите на облигационерите са длъжни да свикат ОС при уведомяване от органите на АД при следните обстоятелства:

- предложение за изменение на предмета или вида на дейност; 
- преобразуване на дружеството;

- нова емисия на привилегировани облигации.


Права на ОС – доста ограничени:

- избира и освобождава от длъжност представителите на облигационерите;

- дава съгласие за издаване на нова емисия привилегировани акции;

- когато се издават конвертируеми облигации, ОС на облигационерите с конвертируеми облигации трябва да даде съгласие за издаване на нова емисия, защото това ще засегне правата им;


То избира свои представители – 3-ма души – които участват в работата на Общото събрание на акционерите, за да защитават интересите на облигационерите. Участниците в ОС на дружеството нямат право на решаващ глас, но ОС на дружеството е длъжно да ги изслушва по всички въпроси, които засягат техните интереси. Нещо повече, има един въпрос, по който Общото събрание на АД не може да вземе решение без съгласието на облигационерите, което се изразява от тези тримата. Този въпрос е емитирането на нови привилегировани облигации. Тези облигационери, които участват в Общото събрание на дружеството, имат право на възнаграждение.
## **Превръщане на облигации в акции (конвертируеми облигации)**
Облигациите при определени предпоставки могат да се превърнат в акции – т.нар. конвертируеми облигации. Те са вид привилегировани облигации. Това става при определени условия, посочени в самата емисия (и хоп - облигациите стават акции).

Възможно е емитирани като обикновени облигации също да се конвертират в акции – по решение на Общото събрание със съгласие на облигационерите. Не е допустимо АД с над 50% държавно участие да издава конвертируеми облигации, защото това ще доведе до намаление на държавното участие в капитала. 

Последици от конвертирането на облигации в акции: 

- Увеличава се капиталът на АД - на мястото на облигациите възникват акции. 

- Задължението на АД по облигационния заем се погасява или поне редуцира. 

- Облигационерите стават акционери. Облигациите, които те притежават, се обезсилват и унищожават, и на тяхно място се издават акции. Самите облигационери имат интерес от конвертирането, затова конвертируемите облигации се считат за привилегировани.


