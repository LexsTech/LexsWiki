# **Охранителни производства. Характеристика и общи правила. Нотариални производства. Регистърно производство.**
## **Охранителни производства. Характеристика и общи правила.**
Споменахме за съдебното администриране на гражданските правоотношения, което е съдържанието на думата „съдействие“ в чл. 2 ГПК. Та, тя – съдебната администрация, се делеше на два вида – 1) спорна съдебна администрация и 2) безспорна или т.нар. „охранителни производства (ОП)“. Защо? И при двата видя нямаме правен спор, а нужда от съдействие за правомерно упражняване на права, но при спорната администрация все пак се засяга чужда правна сфера, а при охранителните производства – не. Ако пък се засегне все пак – ще видим по-долу какъв е редът. 

Този въпрос обхваща, ако може така да се изразим, общата част или общото производство на ОП. Защо? Защото те са доста – уредени в ГПК и не само, поради което и тук (както и в исковия, където пък има особени искови производства) има уредени общи правила за тяхното протичане, ако и доколкото няма други на съответните места, където са уредени конкретните охранителни производства. Допускане на осиновяване, даване на разрешение от РС за разпореждане с имущество на непълнолетен – все са охранителни производства. В ГПК – установяването на факти, обявяване на отсъствие или смърт и т.н. Затова – тези правила се прилагат за всички, доколкото нямаме специфика там, където е уредено конкретното производство – в ГПК или в специалния закон. 

ГПК обаче дава характеристиката на производството като охранително, той го квалифицира като такова, това ни дава отговора трябва ли правилата за охранителните производства да се прилагат за конкретното или не.  

ОП не са съдебни производства, но компетентен да ги разгледа е съдът – вж. чл. 531, ал. 2 ГПК – обща компетентност на РС или нотариус. Не са ОП, възложени на несъдебни органи (актове за гражданско състояние например). 

Субсидиарно приложение на правилата на общия искове процес, с някои изрични изключения – вж. чл. 540 ГПК. Защо говорим тук за съдействие, а не за защита по смисъла на чл. 2 ГПК? - 	Няма незаконосъобразно развитие на материалното правоотношение. Няма проявление на защита-санкция, позната ни иначе за гражданския процес. Има ли спор, няма ОП 

Стига се до нуждата от съдействие при правомерно развитие на правоотношенията и при упражняване на права. Затова казваме, че актът, с който е завършват има по-скоро превантивен характер 

Създават изгодни за молителя последици без да засягат чужда правна сфера генерално. Затова говорим за едностранност на ОП Разграничаване от спорната администрация: Съдът не разполага с обща власт за охранително въздействие. Няма и общо ОП, а само общи правила, както и съвкупност от различни ОП.  
### Общи правила за ОП. 
` `Казахме – чл. 530-541 ГПК съдържа общите правила за ОП, доколкото няма особена, специална уредба в съответното конкретно уредено ОП. Диспозитивното начало е приложим и в ОП. Те започват само след сезиране. С писмена молба. Принципно молбата подлежи на поправяне при нередовност (не винаги е така – при вписванията в ИР например няма такава възможност поради характера и изискванията към вписването). Няма нужда от представяне на препис – едностранно е. 

Родова подсъдност – РС. Местно компетентен е този РС по адреса на молителя – оправдано с оглед едностранността. Молбата се разглежда в закрито заседание, освен ако съдът прецени, че за правилното решаване на делото е необходимо то да бъде разгледано в открито заседание. 

Изразено служебно начало. Съдът участва активно в дирене на истината – дали са налице условията за издаване на охранителния акт, да събира доказателства и да установява факти. Може да поиска лично явяване на молителя или деклариране истинността на изложени факти – нещо непознато като форма в общия исков процес. Тя обаче няма доказателствена сила. 
### Допустими са всички доказателствени средства. 
Съдът се произнася с решение. Когато се уважи молбата решението е необжалваемо – няма интерес да се обжалва. Отказът за издаване ще си се обжалва – едноседмичен е срокът, тече от връчване на решението за отказа. Отново чрез РС се подава жалбата, могат да се сочат нови факти и доказателства, по реда на частните производства протичат делата, приложим е чл. 280 ГПК. Правилата на ограничения въззив не намират приложение. 

Решението не се ползва със СПН. Следователно отхвърлянето на молбата не преклудира възможността за ново искане за издаване на акта. Ако ОА е породил права на трети лица, не може да се оттегля. ОА винаги са конститутивни. 

Спиране на ОП – ако е наличен правен спор или ако има обуславящо го друго производство – чл. 536. При правен спор, съдът дава на молителя месечен срок за предявяване на иска, а ако не се предяви такъв – производството се прекратява. 

Прекратяване на ОП – освен по предходната хипотеза и по тези в чл. 539 ГПК – оттегляне на искането и ненамиране на молителя на адреса. С определение се произнася съдът. Естествено, подлежи на обжалване. И пред ВКС. 
### Порочност на ОА
При отхвърляне казахме, че молителят може да обжалва решението. Прокурорът, на следващо място, може да предяви иск за отменяне на издадения акт, когато е постановен в  нарушение на закона. Искът се насочва срещу лицата, които се ползват от акта.   

На последно място, такава възможност има и трето лице, чието право се засяга – чл. 537, ал. 2 ГПК. Сещате ли се, бяхме говорили, че на това основание се отменя и констативен нотариален акт за собственост при уважен иск за собственост – и служебно, без значение дали е налице искане за това. 

ВКС: На отмяна по реда на чл.537, ал.2 ГПК подлежат само констативни нотариални актове, с които се удостоверява право на собственост върху недвижим имот, не и тези удостоверяващи сделки, с които се прехвърля, изменя или прекратява вещно право върху недвижим имот. – ТР № 3/2012, ОСГК на ВКС. При спор дали молителят е имал право да му се издаде ОА – по исков ред се разрешава въпросът само. Нямаме СПН и чл. 303 и следв. не се прилагат. Приложим е исковият ред.  Разноските в ОП са за сметка на молителя.
## **Нотариални производства.**
## **Регистърно производство.**



