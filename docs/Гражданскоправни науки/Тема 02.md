---
title: Тема 02
---

# **Правоотношения в гражданското право - понятие и видове. Правоотношения във вещното право. Облигационни отношения. Семейни правоотношения. Правоотношения в търговското право. Трудови правоотношения. Граждански субективни права - понятие и видове.**
## **Правоотношения в гражданското право - понятие и видове**
Понятие за ГПО: ГПО се определя като възникваща въз осова на конкретен юридически факт, предвиден в хипотезата на правна норма, конкретна правна връзка между определени гражданскоправни субекти, която правна връзка има за съдържание едно или повече гражданси субективни права и съответните им правни задължения.
### Особености на ГПО:
Съдържание: субективни права и съответстващите им задължения. 

Страни по ГПО: гражданскоправните субекти, носители на тези права и задължения – винаги са две /на една страна може да има повече от 1 субект/ => ГПО нямат тристранен характер, както твърди съветската доктрина, тъй като държавата в качеството си на носител на imperiuma не може да участва в правоотношение между равнопоставени субекти.

Предпоставка – осъществяване на ЮФ:

ЮФ не винаги е конкретно предвиден в хипотезата на правната норма - Чл.9. ЗЗД – свобода на договаряне може да е и ЮФ на Публичното право (съдебните решения в гражданското процесуално право, уважаващи конститутивни искове) – чл. 19/3 ЗЗД, а не само ЮФ на ГП (сделки и т.н.)
### Развитие на ГПО:
Правомерно: води до реализация на правата и изпълнение на задълженията. Неправомерно: води до пораждането на нов юридически факт, ставащ основание за възникването на санкционни правни последици 
### Разграничения 
Правоотношението трябва да се отличава от правните последици в т. см. Правните последици в т. см. нямат идеално, мислено битие, а се изразяват в извършването на определени действия или бездействия, чрез които субективното право се упражнява, съответно задължението се изпълнява. 

Следващото разграничение е това между гражданското правоотношение и гражданскоправните институти. Понятието гражданскоправен институт е понятие, което реферира към обективното гражданско право, а не към правоотношението и субективното право. Правният институт е съвкупност от правни норми, които регулират определен кръг обществени отношения. Например институт на правото на собственост, институт на договора и т.н.
### Видове гражданско правоотношение
Според това дали едната страна има само права или права и задължения - едностранни и двустранни. **Едностранни**: едната страна има само права, а другата страна има само задължения; - всички прости ГПО (пр. заем за послужване). **Двустранни**: всяка от страните притежава едновременно права и задължения, като на всяко право отговаря съответното задължение.

Според броя на субективните права и задължения. 

**Прости**: включват само по едно субективно право и съответстващото му правно задължение. Винаги са едностранни ГПО. Договорът за заем за послужване по чл. 243 ЗЗД – с договора за заем за послужване заемодателят предоставя безвъзмездно на заемателя една определена вещ за временно ползване, а заемателят се задължава да я върне. Договор за безлихвен заем за потребление по чл. 240 ЗЗД – с договора за заем за потребление заемодателят предава в собственост на заемателя пари или други заместими вещи, а заемателят се задължава да върне заетата сума или вещи от същия вид, количество и качество; заемателят дължи лихва само ако това е уговорено писмено. Връщане на даденото по нищожна/унищожаема сделка по чл. 34 ЗЗД: Когато договорът бъде признат за нищожен или унищожаем, всяка от страните трябва да върне на другата страна всичко, което е получила от нея.

**Сложни**: от осъществяването на един ЮФ между едни и същи страни възникват две или повече субективни права и задължения. Повечето облигационни ПО са сложни: продажба, наем, договор за изработка. Те се делят на едностранни и двустранни. 

**Едностранни**: договор за заем с уговорка за лихва по чл. 240 ЗЗД => заемодателят има право да получи сумата и лихвата, а заемателят трябва да върне сумата и лихвата => сложно едностранно ГПО.

**Двустранни**: повечето сложни са двустранни: договор за изработка. Договор за продажба по чл. 183/1 ЗЗД: продавачът има право да получи цената, но дължи прехвърляне на собствеността и предаване на вещта, а купувачът дължи цената, но придобива прехвърленото право. Сложните ГПО имат особено значение в гражданския процес, тъй като за всяко относително самостоятелно субективно право и задължение е възможно да има различен правен режим на упражняване и защитата /пр. защитата на всяко право има иск => може да се стигне до съединяване на исковете; възможно е в различни моменти да настъпва изискуемостта на отделните вземания; да има различия в погасителната давност;/

**Комплексни**: съвкупност от самостоятелни ПО (прости, сложни), които са обединени от общ правопораждащ ЮФ и общността на страните, участващи в ПО. За тях е характерно, че включват субективни права от различен вид, които може да се уреждат от други отрасли на частното право – пр. трудовото. Членствено ПО на участник в сдружение с идеална цел: комплексно, защото може да включва имуществени задължения за вноски, неимуществени права и задължения за участие в управлението на ЮЛ, трудовоправно задължение за извършване на определена работа и т.н. При сложните ПО може да има съвкупност от прости ПО, но разликата между сложните и комплексните е в това, че при комплексните съответното ПО може да се регламентира от различни отрасли на правото, а сложното ПО винаги се регламентира от един. => не е сиг.	
## **Правоотношения във вещното право** 
### Понятие
Имуществени отношения между рабнопоставени субекти, касаещи собствеността и другите права върху вещи, тяхното придобиване, изгубване и защита, както и фактическтие състояния (владение и държане) върху индивидуално определни вещи. От чл. 1 ЗС (предмет на ЗС) може да се изведе, че вещните правоотношения са граждански ПО, свързани с:

- Придобиване, упражняване (извличане на блага и ползи от вещта) и защита на субективните вещни права, 

- Фактическите състояние - владение и държането (придобиване, упражняване, защита), и 

- Вписванията (Тр. Тр. по-скоро не е вещно правоотношение, а свързано с него охранително публично производство);


Вещните правоотношения са свързани със статиката на материалните блага, регулирани от гражданското право (за разлика от облигационното право, напр., което урежда способите за придобиване и прехвърляне на вещни права, т.е. "динамиката на благата").
### Страни по ВПО
Притежават родовите особености на страните по ГПО. Едната страна по ВПО винаги конкретно определен субект – собственика или титуляр на ограничено ВП, владелец или държател. На другата страна на ПО всички останали субекти, на които вещното право на титуляра е противопоставимо. 

!!! tip "Русчев"
    Русчев има особено виждане: абсолютните СП съдържат призната и гарантира възможност на титуляра да има свое определено поведение, а това другите да се             въздържат от посегателства към вещта не е израз на претенция, а само изискване на забранителна правна норма с пряко регулативно действие.

### Съдържание на ВПО
Спецификата на ВПО произтича от техния предмет и определя тяхното съдържание:

ВП-а имат за обект вещи. Това може да са само индивидуално определени вещи, които реално съществуват в действителността. Нашето право не познава фигурата на собственост върху съвкупности от вещи. Когато имаме съставна вещ това е съвсем самостоятелна вещ (кола). Не може да има ВП-о, без да има вещ, изчезнели, вещното право се прекратява. Не може да има ВП-о върху бъдеща вещ.

ВП-а са абсолютни субективни права, тъй като са насочени към неопределен кръг правни субекти, не е нужно те да бъдат индивидуализирани. Р. има особено виждане: абсолютните СП съдържат призната и гарантира възможност на титуляра да има свое определено поведение, а това другите да се въздържат от посегателства към вещта не е израз на претенция, а само изискване на забранителна правна норма с пряко регулативно действие. Във връзка с абсолютния характер на ВП-а Боянов прави извода за ефекта на следване на ВП спрямо вещта. Той счита, че ВП-о следва вещта, където и да се намира тя. Сарафов не счита, че ефектът на следване идва от абсолютния характер на ВП-а (пр. ако върху една вещ има ограничено право на ползване, правото на собственост си стои, но абсолютният ефект на собственика спрямо ползвателя е неутрализиран).

ВП-а са притезателни права, което позволява на носителя да изисква определено поведение от другите лица – бездействие. Това, че нямам конкретен адресат не променя правната им природа. Конкретният адресат се проявява при нарушение и към него се насочва претенцията. При ОП-а изискването е с точно определен характер към точно определен субект. Р. има особено мнение: ВП-а са непритезателни и изискването за определено поведение може да се открои едва, когато имаме нарушител на ВП-о. В този случай ще е налице ново право – да се иска възстановяване от преди нарушението. Това право обаче е относително и притезателно, а не ВП-о.

ВП-а са имуществени права, което означава, че обектите им се поддават на парична оценка. Те са сложни права, тъй като в структурата им са заложени няколко отделни възможности – те се обозначават с термина правомощия – владение, ползване, разпореждане.

ВП-а са главни права – не зависят от съществуването на други права. Изключение са сервитутните права, тъй като те не съществуват самостоятелно, а като обслужващи друго ВП.

Не се погасяват по давност в следствие на неупражняване. В чл. 59, ал. 3 ЗС „Правото на ползуване се погасява и с погиването на вещта, а също и ако не се упражнява в продължение на 5 години“ и чл. 67 „Правото да се построи сграда върху чужда земя (чл. 63, ал. 1) се погасява в полза на собственика на земята по давност, ако не се упражни в продължение на 5 години“ се говори за погасяване, но се има предвид прекратяване на правото. При изчитане на погасителната давност материалното право преминава в естествено състояние и образно казано се губи процесуалното право на иск, материалното право продължава да съществува. В тези два случая с изтичането на срока се губи самото материално право, тъй като срокът е преклузивен, а не давностен. По отношение на правото на собственост не може да се говори за ПД.

ВП-а са ограничени на брой – numerus clausus. Този принцип има две измерения. Първото е, че ВП-а са само тези, които са уредени в закона. Гражданскоправните субекти не са в състояние да учредяват ВП-а извън кръга на законно определените. Другото измерение на този принцип е, че съдържанието (обхвата на възможностите, които предоставят) на ВП-а се установява само в закона, а не от волята на субектите. В др. правни системи като англосаксонската и немската този принцип не важи.

Други белези: те са субективни ГП – между равнопоставени лица. На следващо място са прехвърлими и наследими, с изключение на правото на ползване, което е с оглед личността. Освен, че са numerus clausus, ограничени на брой са и способите за придобиване и изгубване на ВП-а. Друга особеност е, че носителят на ВП задоволява интереса си напълно самостоятелно, чрез непосредствено въздействие над веща.
## **Облигационни отношения** 
### Определение
Облигационното отношение е правоотношение (правна връзка) между две лица (страни), на основата на което едното от тях, наречена кредитор, има право да иска от другото, наречена длъжник, една определена престация или един резултат. (може да има повече от 1 вземане)
### Страни: обозначават се със специални термини 
„Длъжник” (страната, върху която тежи задължението) и „кредитор” (страната, която е титуляр на субективното право). Термините са легални.

**Кредитор**. В рамките на ОО Кр е субектът, който е важен, тъй като смисълът на ОО е да постигне удовлетворяване на интереса на кредитора. Видове кредитори: според начина, по който е обезпечено вземането:

**Хирографарни**: наричат се още обикновени, необезпечени кредитори; (хира – ръка, графо – пиша = старогръцка етимология, т.е. хирографарни означава „ръкописни” кредитори); разполагат само с общото обезпечение по чл. 133 ЗЗД;

**Привилегировани**. Разполагат с общото обезпечение по чл. 133, но заедно с това и с друго. Обезпеченията са два вида: i. персонални обезпечения: 1. Поръчителството; 2. банкова гаранция; ii. реални обезпечения: залог и ипотека

**Длъжник.** Дължи поведение – активно (пр. да плати цената; да изработи вещта; довереникът да извърши правното действие, за което му е възложена поръчката) или пасивно (по изключение). Цялото ОО е изградено на основата на това отношение между кредитор и длъжник. Смисълът на отношението е да се постигне удовлетворяването на кредитора. 

Интересното е, че кредиторът за разлика от вещното право не може сам да реализира това поведение, т.е. неговият интерес минава през интереса на длъжника. Облигационното право регулира динамиката на гражданските отношение, а ВП статиката. При ВП цялата идея е да се съхрани статуквото, защото той сам удовлетворява интереса си чрез въздействие върху вещта. Напротив при облигационното отношение идеята е да се реализира поведение, чрез което да се удовлетвори кредиторът. При облигационното отношение статиката е смърт. Основната идея е свързана с изпълнението на задължението.

Двойственост на качествата кредитор и длъжник: често срещано. Класически пример за това е договор за продажба => всеки е едновременно кредитор и длъжник за определената престация. Само при едностранните договори не е така.
### Предмет (Обект) 
Предмет е легален термин (чл. 26, ал. 2 ЗЗД) за разлика от „обект”) - какъв е предметът на ОО? 3 мнения:

!!! tip "Общо мнение"
    Предметът на ОО може да бъде както поведение на длъжника , така и резултат от поведението на длъжника: а) „задължения за поведение” (задължението на лекаря да     лекува, а не да излекува болния); „задължения за резултат” (да се прехвърли собствеността, да се предаде вещта и пр.)

!!! tip "Калайджиев; Конов"
    Предмет на ОО е благото, онова, за което длъжникът се е задължил, облигационният резултат. Предметът на OO е резултатът от поведението на длъжника. Поведението     на длъжника, което не води до удовлетворяване на интереса на кредитора, е ирелевантно, а ако резултатът е налице, независимо какво е поведението на Дл, Кр е       удовлетворен (чл. 73 ЗЗД). Задълженията за поведение също могат да се представят като задължения за резултат (пр. резултатът, за който лекарят се е задължил, е     да лекува болния).

!!! tip "Сарафов"
    Предметът на ОО е поведението, което длъжникът трябва да осъществи. Правата и задълженията между страните гравитират около това поведение. Правото на Кр е с       притезателен х-р и се свежда до това да изисква от длъжника съответното поведение, което удовлетворява интереса му. 

### Съдържание
Правото се нарича "Вземане", а задължението си е задължение. Видове облигационни отношения (прости и сложни; едностранни и двустранни). Има и ОО в тесен и в широк смисъл (Кожухаров)

ОО в тесен смисъл включва вземането на кредитора и задължението на длъжника, които образуват едно ядро. Около това ядро могат да се групират други субективни права и възможности.

ОО в широк смисъл на думата обхваща всички правни последици, които настъпват вследствие облигационното отношение в тесен смисъл (ядрото). 

!!! tip "Конов"
    Конов: Може да се каже, че реално днешните модели са винаги облигационно отношение в широк смисъл. Според Конов дори едностранните договори създават повече от     една възможности (пр. ако петте лева, които сме взели по едностранно ОО са фалшиви, ще се появи възможността за обратен иск). Според Конов ОО в тесен смисъл е     теоретична и легална абстракция. То ни помага да изучим елементарното, ефектите на вземането, и тогава да преминем към по-сложното. Легална е защото в много       случаи, когато говори за задължение законът гледа на облигационното отношение в тесния смисъл. 

## **Семейни правоотношения**
Преди това да обсъдим мястото на СП в системата на правото. Въпросът е дали СП е един от дяловете на ГП или е самостоятелен клон на правото. Готова съм да приема и двата отговора и намирам този въпрос за едно чисто теоретизиране, което на практика няма значение. Защо? Защото имаме СК, тоест имаме специалната уредба и знаем какво да прилагаме. Второ, защото няма никакво съмнение, че ако в специалния закон не намерим уредба на дадения въпрос, ние ще потърсим решението в други гражданскоправни НА. Така, вие знаете, че ГП е основно. От него постепенно са се отделили като самостоятелни правни клонове (и това е вече прието) Трудовото и Търговското право. Но общите корени са несъмнени. Тоест дали ще имаме обособяване е въпрос на оценка на натрупаните различия – дали са толкова съществени, че да ни дадат основанието да кажем, че това е самостоятелен клон на правото, или не са чак толкова съществени. С оглед на този критерий може би по-правилно е да приемем, че СП е отделен правен клон, доколкото различия има доста и съществени. 

Като всяко правоотношение и семейното се характеризира с три елемента – страни, юридически факти, които го пораждат, и съдържание – възникващите в резултат на ЮФ права и задължения между страните. Първият пункт – страните. Страни по семейното правоотношение за разлика от гражданските правоотношения могат да бъдат само ФЛ. Не юридически лица, не държавата и общините. Ето го първото отграничение – по-тесен кръг на субекта. Не се бъркайте – нерядко се намесва представител на държавата в семейните правоотношения, но той естествено не е страна по семейното правоотношение. Отношението с него е вече от друг характер – административен. На следващо място – ЮФ. Чл. 1 СК ни казва: “Кодексът урежда отношенията, основани на брак, родство и осиновяване.” Тези три факта са юридическите факти, пораждащи семейни правоотношения. Ще се спрем и на трите, но сега няколко думи на първия – бракът. Тук ще си поставим любимият въпрос бракът сделка ли е. Не го разглеждаме от емоционална гледна точка. Даваме аргументи, че сделката е нещо имуществено и грозно, а бракът – нещо възвишено и красиво. Но да започнем от познатото – сделките. Те са ЮФ, чието основно съдържание е волеизявлението на една или повече от страните, насочено към пораждане на правни последици между равнопоставени, като при това правните последици в основната си част се определят от волеизявлението. Да видим брака – доколко имаме тази характеристика при него. Волеизявление несъмнено има. И на двете страни – мъжът и жената, са необходими волеизявленията, за да се сключи брак. Втората – насочването им към пораждане на правни последици – също. Сключва се брак именно защото страните искат да бъдат правно обвързани и между тях да възникнат правните последици от брака. При третото обаче – имаме разлика. При сделките правните последици се определят от страните. Има и такива, разбира се, които настъпват и по силата на закона и дори въпреки изявената воля на страните. Какво е положението при брака? Когато сключват брак, страните не си уговарят правните последици. Те са императивно уредени в закона. Страните само казват “да” и оттам насетне почти нямат контрол върху правните последици. И това е съществената разлика с правната сделка. Това, което казвам, беше напълно вярно до 2009г. С приемането на сега действащия СК беше въведен брачния договор. Вече с него страните могат да уговорят в имуществените си отношения каквото намерят за добре и по начин, различен от закона. Всъщност уреждането на имуществените отношения между страните стана диспозитивно и страните могат да уговорят друго. В този смисъл последиците от брака вече не са изцяло императивно уредени, но все пак дори и сега не можем да кажем, че имаме идентичност с положението при правната сделка, защото там, със самата изразена воля за сключването на сделката, съдържа и уговорката за правните последици, докато бракът се сключва без уговорки, докато може с отделен ЮФ да се предвиждат различните последици в сферата на имуществените отношения. Все пак имаме едно значително сближаване в характеристиките на сделките и брака. Та, бих казал, че бракът и сделките са еднородни, еднотипни ЮФ, които са подобни в основата си, но се различават по гореописаното. 

И накрая, говорейки за семейното правоотношение, съдържанието – правата и задълженията, възникващи между страните. Авансово да опишем съдържанието е невъзможно, защото правоотношенията могат да са различни, но все пак отново на плоскостта на съпоставката заслужава тук да отбележим, че в семейното правоотношение (между съпрузи или между родители и деца) има една значителна част от неимуществени права и задължения. Не че това е невъзможно при ГП. По-скоро специфичното е това, каква е уредбата на тези неимуществени отношения. Нека вземем за илюстрация личните отношения между съпрузи (същото важи и между родители и деца). Чл. 14 СК – отношенията между съпрузите се изграждат на основата на взаимно уважение, общи грижи за семейството и разбирателство. Търсим поне едно от две неща – първото е правна санкция. Има ли такава, в случай, че съпрузите не си помагат? Не и автоматична. Санкция може да възникне ако тези неразбирателства стигнат до състояние на дълбоко и непоправимо разстройство на брака, когато е допустим развод. Той сам по себе си също не е санкция, но СК предвижда, че в бракоразводния процес, ако бъде поискано от някоя от страните, съдът се произнася по въпроса за вината. И когато има такова за виновния настъпват някои неблагоприятни последици. Там можем да намерим санкция. Ако няма санкция, то другото, което характеризира правното правило за поведение, е, че при неизпълнение може да се иска принудително изпълнение. Що се отнася до неимуществените отношения, принудителното изпълнение е невъзможно. Това обаче никъде не е казано в закона – нито в СК, нито в ГПК. Същественото за неимуществените отношения между съпрузи и между родители и деца е, че са само доброволно изпълняеми. Виждаме, че тези отношения не са съвсем характерни правоотношения. Стоят някъде на границата между правото и морала. 

Съпоставка между СК и СП. Самият факт, че говорим за кодекс, означава, че той кодифицира материята. Цялата материя от СП е уредена в този НА. Все пак това не означава, че не можете да намерите семейноправни норми, поместени в друг НА, но това е защото е преценено, че мястото им е за друг НА. Например в ТЗ в материята за несъстоятелността има материя, отнасяща се за имуществото на съпрузи. Това е специална норма и едва ли би било уместно да бъде поместена в общия НА. Това не е проява на недобра кодификация. Погледнато от другата страна – дали СК съдържа само семейноправни норми, тук трябва да кажем – не. В кодекса има множество норми, които не са семейноправни. Има норми с АП характер (когато се намесва държавата – при сключване на брак, закрилата на децата, осиновяването), има и множество процесуални норми (цялата глава относно произхода съдържа искове за установяване и оспорване на произход), така че имаме разнообразие от норми. Освен това накрая на СК е поместена материята за настойничеството и попечителството. Чл. 1 СК добавя “както и настойничеството и попечителството”. Това е нещо отделно, което макар и да е уредено в СК, всъщност няма семейноправен характер. Тази материя има едно развитие в уредбата, като до 1968г., когато е създаден първият СК, цялото настойничество и попечителство се урежда в ЗЛС като материя, отнасяща се до лицата. С приемане на кодекса през 68-ма година, материята се разделя на две – запрещението остава в ЗЛС, а настойничество и попечителство се урежда в СК. Със следващия СК от 75-та настойничеството и попечителство се урежда само там. Те са граждански правоотношения в основата си и уреждат дееспособността на лицата, както и начините на заместване на дееспособността. Уточняваме, че това не е семейноправна материя – граждански и административни правоотношения. Обхватът на СК е доста по-широк от обхвата на СП. 
## **Търговки правоотношения** 
Както всеки клон на обективното право, търговското право регулира правни отношения, а чрез тях - фактически отношения - действия и бездействия (правните отношения и фактическите отношения са различни видове правни последици, които като цяло са елемент на правното явление - В. Ганев - ОТП). Има разни теории.

ТП урежда онези равнопоставени правоотношения, поне едната страна по които е търговец, които са свързани с неговото предприятие и имат предприемаческа природа. ТПО имат спекулативен характер. Според Калайджиев ТП има за предмет на регулиране:

Правното положение търговците, които са

- особена категория професионалисти, 

- отличаващи се по организацията на своята стопанска дейност (търговско предприятие);

Равнопоставените отношения, породени от извършваните от търговците спекулативни сделки (по занятие)

- между търговците

- между търговците и нетърговците (поне едната страна трябва да е търговец, но не е задължително и двете да са).

## **Трудови правоотношения**
Предмет на трудовото право – чл. 1, ал. 1 КT. Трудовото право регулира две групи обществени отношения:

- Трудовите отношения между Р/С и работодателя, възникващи при предоставянето на РС (същински ТПО между носителя на РС и притежателя на средствата за производство);

- Други отношения, непосредствено свързани с трудовите (несъщински ТПО).

### Разграничителен критерий между двете групи отношения: 
Първата група отношения са такива, възникващи при полагането на труда, докато втората са отношения, които или предхождат, или следват труда, но никога не са налице при полагането му. 

Двете групи отношения се намират в генетична връзка, защото първо възникват трудовите отношения, а след това възникват отношенията, които са непосредствено свързани с тях, но веднъж възникнали вторите отношения модифицират, въздействат върху трудовите отношения. 

Трудови правоотношения - отношенията между Р/С и работодателя, свързани с труда и възникващи при предоставяне на работната сила (същински ТПО).

Понятието „труд”: целесъобразна човешка дейност, при която човекът, използвайки своя физически и психически капацитет, създава блага, които имат потребителска стойност. (целесъобразна – не е самоцел, инстинктивна; потребителска стойност – създават се блага, служещи за задоволяване на човешките потребности/

Трудовото право като отрасъл възниква с отделянето от гражданското право на договора за наем на труд, който води началото си от римското право. 
### Отношения, които са непосредствено свързани с трудовите. 
Не са трудови отношения в същинския смисъл на думата, но са толкова иманентно свързани с трудовите, че не могат да бъдат отделени от тях, поради което и те влизат в предмета на правно регулиране на ТП. 

Професионалното сдружаване на работници и служители (синдикално), както и на работодатели - не са трудови отношения, но за защита на колективния интерес и отстояването му Р/С и работодателите се съюзяват.

Отношенията по социалния диалог:

Тристранно сътрудничество в регулирането на ТПО. Вж. чл. 3 КТ – законът установява, кои са тези организации, които имат качеството представителност и се изисква преди да се издаде закон да се чуе мнението на труда и на капитала, най-общо казано. Мнението не е задължително за държавата, но то е условие за социален мир, за адекватно правно регулиране.  

Колективното трудово договаряне – двустранни отношения (по КТД не се предоставя РС цялото колективно ТП е свързано с ТПО).

Отношения, свързани с професионалната квалификация – придобиване, повишаване и преквалификация. Тези отношения предхождат трудовите, но са условие за осъществяване на трудови отношения (Глава 11 КТ). Отношения, свързани с трудовите спорове. Контролът за спазване на трудовото законодателство и отговорността при неспазване. 

Предметът е основният критерий за разделяне на правните отрасли. Спомагателен критерий е методът. Трудовото право е самостоятелен отрасъл на частното право, наред с гражданското и търговското.
## **Граждански субективни права – понятие и видове**
### Понятие за субективни граждански права
Субективно право = призната и гарантирана от закона правна възможност, която възниква въз основа на осъществяването на определен юридически факт, даден субект на правото да получи определено имуществено или неимуществено благо. (това е М. Павлова, а според Л. Василев и В. Таджер възможността се състои в това да следва или да изисква от други лица определено поведение).

На субективното право в гражданското право съответства гражданскоправното задължение. В гражданското законодателство това понятие се изразява с глаголни форми като “задължава се”, “дължи”, “отговаря”, “трябва”, “дължи” или с причастията “длъжен е”, “задължен е”, “отговорен е”.

Всяко правно задължение възниква въз основа на закона от юридически факт, който е или конкретно посочен в хипотезиса на някоя правна норма, или с общо правило се допуска неговото пораждане. На второ място връзката с правния ред се проявява и в санкционирането от него на неизпълнението на правното задължение. Гражданскоправното задължение може да се определи като породена от конкретен юридически факт въз основа на закона обвързаност на задълженото лице спрямо носителя на субективното право да съдейства за осъществяване на определено полезно за правоимащия благо или да търпи настъпването на промяна, която засяга неговата правна сфера. Докато носителят на правото има възможност да получи някаква облага при упражняването му, задълженото лице обслужва с поведението си интереса на правоимащия.

Основните характеристики на гражданскоправното задължение са пет:

1. по същността си всяко гражданскоправно задължение е юридическа обвързаност на едно лице (длъжника) към носителя на субективното право (кредитора);

2. с оглед на съдържанието си гражданскоправното задължение може да се изразява в задължение за спазване на определено поведение (действие или бездействие) или понасяне на определено поведение от носителя на субективното право;

3. гражданскоправното задължение възниква от проявлението на определен юридически факт въз основа на правна норма – напр. сключване на договор за наем на вещи (чл. 228 ЗЗД), договор за изработка (чл. 258 ЗЗД) и пр.;

4. изпълнението на гражданскоправните задължения е обезпечено от закона, който предвижда санкции за неизпълнението им (вж. чл. 79, ал. 1; чл. 45; чл. 93, ал. 2; чл. 87; чл. 118 ЗЗД);

5. неизпълнението на гражданскоправното задължение само по себе си е нов юридически факт, от който може да възникне гражданска отговорност за вреди, ако е налице виновно поведение на длъжника (вж. чл. 86, чл. 93, ал. 2 ЗЗД).


Право на иск (претенция, притезание): касае способността на СП да бъде принудително осъществявано (иманентно присъща на всяко СП)

Теория за процесуалния характер на притезанието (Таджер,  Сталев)

- Възможността за принудително осъществяване на субективното материално право е процесуалното право на иск;

- Принудителното осъществяване на СП изисква намесата наоргани, разполагащи с власт, и спазването на определени процедури, т.е. тази възможност е от публичноправен характер. 

- Възможността титулярът на СП да се обърне към компетентния орган е процесуално право на иск, което е отделно от материалното СП. Според Таджер не съществува материално, а само процесуално право на иск.


Теория за материалния характер на притезанието (М. Павлова; Л. Василев; И. Апостолов). В случай, че насрещно задълженото лице не изпълни задължението си субективното право преминава от латентно състояние в „бойна готовност”, т.е. става годно за принудително осъществяване. Това състояние на субективното право се нарича притезание, претенция или право на иск в материален смисъл. Като се погаси по давност става "естествено право". (Според Калайджиев и преди да настъпи изискуемостта пак е "естествено право").

Облигационните права се превръщат в притезание, когато настъпи техния падеж (единствено при задълженията без срок, където Кр може да иска изпълнението веднага, още при появяването си облигационното право възниква като притезание - 69). 

Другите субективни права – лични, вещни, семейни и т.н., преминават в притезание, едва когато бъдат нарушени (има и претенции без субективно право - при владелческите искове по чл. 75 и 76 ЗС).

Практическо значение: оправдава материалната основателност на иска и на действията по принудително изпълнение. По това се отличава от процесуалното право на иск.

- Правото на иск следва от твърденията на ищеца, а претенцията трябва да бъде доказана.

- Правото на иск задължава съда да реши спора (да се произнесе с решение), а претенцията го задължава да уважи иска (произнасяне по допустимост - произнасяне по същество).


Значение: дали ще отхвърлим иска като недопустим или неоснователен.
### Видове субективни права
Дали за осъществяването на субективното право е необходимо спазването на определено поведение от задълженото лице или е достатъчно титулярът на правото сам да го упражни?

**Притезателни**: включват възможността на титуляра им да иска от насрещно задълженото лице спазването на определено поведение; реализират се чрез действие/бездействие на задължената страна. Притезателните права в рамките на облигационните ПО по силата на свободата на договаряне (чл. 9 ЗЗД) могат да се уговарят свободно. Вещните права – дава възможност не само за собствени действия, но и да се изисква пасивно поведение от третите лица; облигационните права - вземанията са притезателни (иначе в ОО има и права, които не за "вземания") 

**Непритезателни**: дават възможност на титуляра на правото едностранно да въздейства върху правната сфера на насрещно задълженото лице и сам да предизвика желаната правната промяна. Последиците настъпват автоматично в сферата на задължения. Правните задължения съответстващи на това право представляват обвързаност да се търпят предизвиканите от титуляра правни промени => само титуляра действа (титулярът няма право да иска определено поведение). Регламентират се с императивни правни норми (М. Марков - могат да се уговарят по чл. 9 ЗЗД доколкото не засягат трети лица).	

**Непритезателните права се делят на две групи:**

**Потестативните /преобразуващи/ права; – има няколко вида – правопроменящи, правопрекратяващи, правопораждащи**

- право да се развали двустранен договор поради неизпълнение по чл. 87;

- правото да се отмени дарение по чл. 227  ЗЗД;

- правото да се унищожи един договор поради порок по чл. 27 и сл. ЗЗД;

- правото да се иска обявяване на предварителен договор за окончателен;


**Втората група са непритезателни непотестативни**

За тях е характерно, че притежават белезите, присъщи на всички останали непритезателни права – с едностранно волеизявление да се постигне промяна в правната сфера на едно лице (група лица). При тези непритезателни непотестативни права едно лице може да въздейства върху чужда правна сфера в резултат на упълномощаване или овластяване от това лице.

Правото на едно лице да действа от името на друго като негов представител (представителят със своите правни действия поражда правни последици в сферата на представлявания)

Делението на притезателни и непритезателни има практическо значение и с оглед на способите за  защитата на тези права. Непритезателното право се защитава чрез установителен иск/осъдителен иск по чл. 124(2) ГПК. Притезателните права се защитават чрез конститутивни искове по чл. 124(3) ГПК - (3) Иск за пораждане, изменение или прекратяване на граждански правоотношения може да се предяви само в предвидените в закон случаи. (аргумент, че са numerus clausus).

Колко правни възможности се включват в съдържанието на субективното право? Прости права: включват само едно единствено правомощие (правна възможност) за титуляра. Субективното право на продавача по договор за продажба по чл. 183 ЗЗД съдържа възможността да получи цената за това, което е продал. Правото на наемателя по договора за наем на вещи по чл. 288 ЗЗД съдържа единствата правна възможност да получи от наемодателя за временно ползване вещта, предмет на договора.

Правомощията, които формират състава на едно субективно право са правните възможности, които субективното право дава на своя носител. 

Сложни права: включват повече от едно отделно правомощие;

Такова е правото на собственост (като цяло вещните права), тъй като включва в себе си правомощията - владение, ползване, разпореждане. Облигационните права, доколкото не следва друго от закона или от договора включват две основни правомощия: на използване и на разпореждане. Кр може сам да събере вземането си или да го цедира.

Практическото значение на това деление: при сложните права  отделните правомощия имат относително самостоятелно съществуване и в случаи на неизпълнение на задължение спрямо всяко от тях се защитават с различни правни средства (искове). Така напр. при нарушение на правото на собственост в зависимост от това кое правомощие е засегнато, може да се предяви в един случай ревандикационен иск, а в други случаи негаторен иск.

Според възможността за извличане на имуществена облага – парично оценима в гражданския оборот?

**Имуществени**: при упражняването им може да се получи оценима в пари облага. Такива по правило са вещните, наследствените субективни права. Някои семейни права – правото на издръжка; повечето облигационни права (парични вземания, обезпечителни права на залог и ипотека). Могат да възникват както върху материални блага, така и върху нематериални (патентното право, право за използване на търговска марка). По правило са прехвърлими, наследими, подлежат на принудително изпълнение, само те могат да служат за обезпечение. Има и изключения - правото на ползване по чл. 56 ЗС не е прехвърлимо и правото на семейна издръжка е непрехвърлимо и ненаследимо.

**Неимуществени**: упражняването на правото не носи имуществена облага (просто няма такъв обект). Такива са личните права на ФЛ – право на име, на живот, на телесна неприкосновеност (субективни права, свързани с личността на титуляра). Организационните неимуществени членствени права - право на глас в общо събрание в ЮЛНЦ; правото да избираш и да бъдеш избиран в органите на управление; правото да се обжалват незаконосъобразни решения на общите събрания на ЮЛ. Неимуществените права са непрехвърлими, ненаследими, неподлежащи на принудително изпълнение. При нарушението на неимуществени права най-често възникват неимуществени вреди. Според чл. 52 ЗЗД „Обезщетението за неимуществени вреди се определя от съда по справедливост”.

**Смесени**: някои правомощия са имуществени, а други не - авторското право, правото върху търговско предприятие (има неим. елементи).
### Може ли да се смени титулярът на правото?
**Прехвърлими (и наследими):** могат както по волята на титуляра си, така и въз основа на властнически актове да  сменят носителя си. Прехвърлят се със сделки между живи (inter vivus) или с оглед на смъртта (mortis causa) – завещание, завет. По правило имуществените права са прехвърлими, като се изключат правото на ползване по чл. 56 ЗС и правото на издръжка;

**Непрехвърлими (и ненаследими):** не могат да сменят носителя си. По-голямата част от тях са неимуществени права – право на име, право на живот и т.н.; с изключение на правото на ползване и на издръжка. Изключение: правото на фирма може да се прехвърли заедно с предприятието въпреки че е неимуществено (чл. 15 ТЗ).

**Непрехвърлими, но наследими**:  правото на наследяване се наследява, ако не е било упражнено (чл. 57 ЗН), но не може да се прехвърли
### Дали субективните права са самостоятелни или съществуването им е обусловено от наличието на друго право?
**Главни (самостоятелни)**: СП, които могат да съществуват самостоятелно и независимо от наличието на друго СП. това е правилото - такива са повечето субективни права. Главното право е предпоставка за съществуването на акцесорно;

**Акцесорни**: за възникването и съществуването им е необходимо наличието на главно СП. Примери:

- Обезпеченията (поръчителство; залог; ипотека);

- Правото на неустойка;

- Право на лихва; 


Промените, които настъпват в главните права се отразяват и върху акцесорните => според чл. 119 ЗЗД „С погасяването на главното вземане се погасяват и произтичащите от него допълнителни вземания, макар давността за тях да не е изтекла.”, но според чл. 148 ЗЗД давността тече отделно спрямо длъжника и спрямо поръчителя.
### Делими и неделими
**Делими**: обектът на СП може да се разделя на части, които могат да се използват самостоятелно и не загубват значително стойността си или годността за използване в следствие на разделянето. Примери: Парични вземания - възможно е изпълнение на части, Вещни права и облигационни права върху вещи, които са реално делими (пр. правото на строеж ще е делимо, ако могат да се построят при упражняването му два или повече самостоятелни обекта; възможно е поделянето между съсобственици)

**Неделими**: разделянето е недопустимо поради естеството (животно) или по разпореждане на закона (право на собственост върху жилище, което не може да се раздели на самостоятелни обекти); друг пример: право на ползване върху пияно, лека кола и др. Когато неделимо право се придобие от две или повече лица, между тях може да възникне само съпритежание.

Практическо значение на делението: проявява се при начина на извършване на делба при съпритежание. При делимите права обектът може да се раздели между съпритежателите, а при неделимите един може да придобие правото и да изкупи дяловете на другите. Само при делимите права носителят може да прехвърли право върху реална част от обекта. При неделимите може да се прехвърли само дробна част от правото. Невъзможно е изпълнение на части при неделимите права;
### Според кръга на задължените лица
**Абсолютни права**: при абсолютните права имаме противопоставяне erga omnes, т.е. на тях съответстват задължения на всички останали лица (персонално неопределен кръг субекти), като всички те са правно обвързани да не пречат на носителя да упражнява своето право, т.е. имат задължение за non facere (М. М. затова се поддържа, че тук нямаме правоотношение, а правна връзка). Ползват се със защита срещу всяко нарушение, независимо от кого е извършено; все пак при тях принудата се насочва срещу конкретен нарушител, а не срещу всички; от нарушителя може да се иска не само бездействие (преустановяване на нарушението), но и активно поведение (връщане на вещта). Такива са:

- вещните субективни права; 

- правата intuitu personae (лични) – право на живот; на телесна неприкосновеност и т.н. (глава 2 КРБ) 

- правата върху нематериални блага – авторски, патентни, права върху търговски марки;

- редица права в областта на наследственото право.


**Относителни** **права**: на тях съответства насрещното задължение на един или повече индивидуално определени субекти. Поначало тук насрещно задълженото лице има задължение за facere (действие) или за dare, но е възможно и за non facere (пр. при договор за наем наемателят е длъжен да не уврежда вещта). Такива са: 

- облигационните права – чл. 21(1) ЗЗД: „Договорът поражда действия между страните, а спрямо трети лица - само в предвидените в закона случаи.” (и третите лица са длъжни да не пречат на длъжника да изпълни по чл. 22, ал. 2, но без да са обвързани към Кр., а при нарушаване ще отговарят по чл. 45 ЗЗД за вредите); 

- семейните права; 

- непритезателните права 

### С оглед на клоновете на гражданското право
**Лични права**: имат за обект неимуществени блага и прояви на личността – човешки живот, свобода, име, глас, чест … (ГП - обща част). Основната уредба е в Гл. 2 КРБ и отделни граждански закони (ЗАПСП, ЗГР). Тези права в по-голямата си част са абсолютни притезателни права, но има и свързани с тях потестативни права (правото да се промени името при определени предпоставки или местожителството). По-голямата част са безсрочни, но някои от правата в/у защитени нематериални блага са срочни (авторското право – 70 г. след смъртта на автора; патент – 20 г.)

**Вещни права**: права, които винаги имат за обект телесни обекти – вещи. Т.е. вещното право е признатата и гарантирана от закона възможност на едно лице за (пълно или ограничено) господство по отношение на определена вещ. Господството включва:

- възможност за непосредствено въздействие върху вещта (при някои сервитути въздействието е непряко);

- правото да иска от всички останали да се въздържат от действия върху вещта, които биха попречили на титуляра да упражнява правото си (според Венедиков е само това


**Облигационни права**: титулярът на тези права - Кр, има правната възможност да изисква определен резултат от Дл. Тези права могат да се отнасят до различен вид престация (dare, facere, non facere).

Характеристика. Относителни субективни права: към Дл. или неговите правоприемници. Известна абсолютност: правата на кредиторите на даден Дл. върху имуществото му се конкурират взаимно; изискването всички трети лица да не пречат на Дл. да изпълни (чл. 21, ал. 2 ЗЗД). Прехвърлими по принцип (най-често чрез цесия по чл. 99 ЗЗД) и наследими, но може по естество или по разпореждане на закона вземането да е с оглед личността на Кр.  (уговорката за непрехвърлимост - Калайджиев; Марков - непротивопоставима на трети лица; закона - е.). В преобладаващата си част са имуществени. По-често са притезателни (вземанията са притезателни), а по-рядко са потестативни – чл. 87 ЗЗД, правото да се отмени дарение по чл. 227 ЗЗД  (т.е. дарението се отменя и не може да се развали по чл. 87). Потестативните не са вземания.

**Авторски и сродни на тях права**: авторските права имат за обект произведения на литературата, науката и изкуството, а сродните на тях права възникват върху изпълнение на артисти, върху звукозаписи и програми по радиото и телевизията. Те са абсолютни права, могат да включват както имуществени, така и неимуществени правомощия. Те са numerus clauses (ЗАПСП; ЗРТ). Тези права са срочни – траят определен от закона срок, след к. автоматично се погасяват.

**Семейни субективни права**: специфичното при тях е, че винаги възникват въз основа на определен в хипотезата на семейноправна норма ЮФ – сключване на брак, родство, осиновяване, учредяване на настойничество/попечителство. Могат да са както имуществени, така и неимуществени. Заради спецификата на семейното право някой от тези права не подлежат на принудително изпълнение – лични отношения между съпрузи; лични отношения между родители и деца. Тук санкцията за неизпълнение е прекратяването на брака по съдебен ред, а при отношенията между родители и деца (ограничаване и лишаване от родителски права по съд. ред)

**Наследствени субективни права**: възникват без изключение от юридически факт на смъртта (mortis causa) и свързаното с него право на преминаване на имуществото по закон или по воля на починалия. Те са имуществени, прехвърлими, наследими - фигурата на наследствената трансмисия по чл. 57 ЗН. Разлика между завет и наследство: наследството е универсално правоприемство, докато при завета имаме частно правоприемство. > ЗН; чл. 60 ТЗ – наследяване на фирма;  ЗЖСК – наследяване на членство. 
### Според възможността за принудителното им осъществяване	
**Правни очаквания**: напр. когато ФС, от който ще възникне СП, е започнал, но не е завършен, се поражда очакване, че в един по-късен момент ще се породи субективно право, ако и когато настъпят липсващите факти; когато условието още не се е сбъднало и др. Правно очакване за придобиване ПС възниква за купувача по продажба, сключена под отлагателно условие; Правно очакване за придобиване на патентно право възниква за правомерния заявител на патентноспособно изобретение след подаване на искането за патент. По принцип нямат правна защита (по изключение придобивната давност може да се защити чрез владелчески искове).

**Притезания**: субективни права в състоянието им на притезания (претенции) са годни за принудително осъществяване.

**Естествени** **права**: право, което е погасено по давност и претенцията за упражняването му може да бъде отблъсната с възражение (може установителен иск за изтекла погасителна давност). 


!!! tip "Калайджиев"
    Калайджиев нарича "естествено право" и вземане, което е изпълняемо, но още не е изискуемо (чл. 70, ал. 2 ЗЗД - длъжникът може да изпълни предсрочно, освен ако     срокът не е уговорен и в полза на кредитора).

### Преобразуващи права
Понятие: права, при които титулярът разполага с правната възможност едностранно да предизвика промени в чужда правна сфера, като засегнатия субект е длъжен да понесе тези промени (задължение). Последиците настъпват независимо от волята на задължения и не се изисква съдействие. Възникват винаги въз основа на изрична ПН!!! => уредени изчерпателно (numerus clausus); винаги са относителни (индивидуално опр. зад. лице).
### Категории потестативни права според упражняването им
Които се упражняват извънсъдебно с едностранно волеизявление. В някои случаи законът определя форма за действителност:

- разваляне на договор по чл. 87(1)(2) ЗЗД (без ВП в/у недвижими имоти);

- припознаване на дете в предписаната от чл. 65 СК форма (с писмено заявление или декларация с нотариално заверен подпис до ДЛГС; заявлението може да се подаде и чрез управителя на болницата, в която се е родило детето); 

- Прихващане и др.


Които се упражняват по съдебен ред  (две правни средства за упражняване: конститутивен иск или възражение - Тр. Тр. ами при охранителните производства?; съд. решение е правопроменящият ЮФ)

- иск за разваляне на двустранен договор по чл. 87(3) ЗЗД за ВП в/у НИ;

- унищожаване на сделки по чл. 32 ЗЗД: иск или възражение;

- иск за обявяване на предварителен договор за окончателен – 19(3) ЗЗД;

- иск за съдебна делба по чл. 36 ЗС (вещно право);

- иск за упражняване правото на изкупуване на продаден на трето лице дял от съсобственост от страна на непоканения съсобственик по чл. 33(2) ЗС (ВП);

- иск за поставяне под запрещение (лично право);

### Видове потестативни права според правните им последици
**Правопораждащи** - два вида:

- пораждат нови права (иск по чл. 19/3/; отказ от наследство по чл. 52 ЗН); 

- упражняването им предизвиква пораждане/прекратяване на правен субект (решение на ОС на ЮЛ за разделяне/сливане);


**Правопроменящи** – упражняването им предизвиква промяна във вече съществуващи права (правото да се иска изменение на издръжка по чл. 150 СК; правата за получаване на по-голям дял от СИО по чл. 29(1)(3) СК).

**Правопрекратяващи** – упражняването им предизвика прекратяване, отпадане на съществуващи права (иск за отмяна на дарение по чл. 227 ЗЗД и по чл. 55 СК; иск за разваляне на договор по чл. 87 ЗЗД)

**Правопогасяващи** – упражняването им предизвика погасяване по давност на субективни права (възражение за изтекла погасителна давност)
### Прекратяване на потестативните права
Прекратяват се автоматично с упражняването им. Погасяване при неупражняването му в установения от закона преклузивен срок (чл.66 СК предвижда преклузивни срокове за оспорване на припознаването на едно дете). Погасяване по давност (чл. 87, ал 5 ЗЗД – „правото да се разваля договора се погасява с петгодишна давност”) – повечето са с преклузии. Съществуват и СП, които не се погасяват нито по давност, нито се преклудират (правото на развод по чл.49, ал 1 СК; правото на делба по 34 ЗС – „(3) Искът за делба не се погасява с давност”).
### Възражението като насрещно субективно право
Същност на възражението - легално понятие. Защо субективно право? – Защото е призната и гарантирата от закона правна възможност да се осъществи полезен за носителя му резултат. Възражението е право на задължено лице да осуети претенцията на носителя на субективното право, като откаже временно или окончателно) да изпълни свое задължение или като откаже да признае една правна промяна в резултат на упражняване на претендирано преобразуващо право. Все пак са особен вид субективно право, защото възникват само при претенция. Защо насрещно право? - Защото е правомерно средство да се отблъсне една неоснователна претенция. Следователно има относителен характер. Възражението възниква от ЮФ (правна норма; договор)
### Видове възражение 
С оглед на правната им природа. Процесуални възражения: средство за процесуална защита на ответника в гражданския процес (а не защита по същество). Процесуалното възражение е свързано с развитието на гражданския процес (допустимост и възможности за развитие на процеса), а не с решаването на спора по същество. Примери: а) възражение относно недопустимост на иска; б) недопустимост на свидетелски показания при някоя от хипотезите на чл. 164 ГПК.

Материалноправни възражения: призната от закона възможност на длъжника да осуети осъществяването на правото на носителя му, като откаже да изпълни задължение или да търпи настъпването на промяна, засягаща неговата правна сфера.

- възражението за неизпълнен договор по чл. 90(1) ЗЗД;

- възражение  за прихващане по чл. 130 ЗЗД и сл.;

- възражение за опрощаване на задължение по чл. 108 ЗЗД; 

### Според правните последици
**Перемпторни възражения** (пресекателни): водят до окончателно осуетяване реализацията на претендираното субективно право. За нищожност на сделката по чл. 26 ЗЗД; - за нищожност на брака; - за унищожаване на сделката по чл. 27 ЗЗД; - за изтекъл преклузивен/давностен срок; - за отмяна на дарение по чл. 227 ЗЗД; 

**Дилаторни възражения** (отлагателни): те са временна пречка за осъществяване на СП (тя ще отпадне при настъпването на определен ЮФ). Възражение за неизпълнен договор по чл. 90 (1) ЗЗД (съдът е длъжен да осъди ответника да престира едновременно с ищеца). Възражение за задържане по чл. 72(3)  ЗС (добросъвестния владелец може да задържи вещта до изплащане на подобренията и разноските)

**Според това дали съществуването на възражението е обусловено от наличието на едно друго субективно право**

**Самостоятелни**: не произтичат от други субективни права, възражението за изтекъл погасителен давностен/преклузивен срок;

**Несамостоятелни**: основават се на друго СП и не могат да възникнат, ако то не е възникнало/отпаднало; обезпечават другото СП. Възражение за право на задържане на вещ по чл. 91(1) ЗЗД/за неизпълнен договор; (+неустойка; ипотека; застрахователно право).

**Според това срещу кого могат да се предявят**

**Абсолютни** – противопоставими на всяко лице, к. нарушава СП. Обикновено се извеждат от абсолютните СП (лични права: чл. 28, 29, 30, 32, 33, 34 КРБ и др.; вещни права; авторски права; патентни права и др.);

**Относителни** – могат да се противопоставят на точно определени лица. Обикновено произтичат от относителни субективни права: семейни, облигационни права: възражение за неизпълнен договор чл. 90(1) ЗЗД, аргумент- чл. 21(1) ЗЗД „Договорът поражда действие между страните.."

**Понятието „лични възражения”** – използва се в ЗЗД;

чл. 122(3) ЗЗД - „Солидарният длъжник не може да противопостави на кредитора личните възражения на своите съдлъжници.” Лични възражения е различно от лични права. Лични възражения: тези възражения, които произтичат от юридически факти, осъществени от лицето или спрямо него, както и от правоотношения, по които то е страна. Правилото е, че всеки може да упражнява своите лични възражения. Само с изрична правна норма по изключение е възможно едно лице да черпи възражения и от чужди правоотношения или да използва чужди лични възражения.

### Ред за упражняване на възражения
Възраженията могат да се упражняват по извънсъдебен ред или пред съда, в хода на висящ съдебен процес (упражняването на материално възражение пред съд не го прави процесуално). При упражняване на възражение по съдебен ред, носителят на субективното право може да му се противопостави с реплика, а на нея може да се отговори с дуплика. 

**Реплика**: Правното средство, чрез което може да се обезсилят изцяло или отчасти последиците от възражението. Репликата също може да се разглежда като особен вид СП. 

**Дуплика**: Лицето, което си е послужило с възражение, може да се противопостави на репликата дуплика. Самостоятелните възражения не се погасяват по давност (Таджер):

- чл. 32(3) ЗЗД – „Ответникът по иск за изпълнение на унищожаем договор може да поиска унищожението чрез възражение и след като давността е изтекла.”; 

- чл. 44(3) ЗН „Възражението за унищожаемост не е ограничено със срок.".


Несамостоятелните се погасяват заедно с обуславящото ги СП. 
### Дефиниция на упражняване на субективните граждански права
Под упражняване на субективни граждански права разбираме най-общо казано реализация на правомощията в съдържанието на субективното право или на част от него чрез действие или бездействие на носителя на субективното право или чрез поведението на други лица, определени от закона, респективно от договора или от правния акт, който е породил субективното право. Субективните граждански права се упражняват чрез извършване било на правни, било на фактически действия.

Правно действие по упражняване на субективно право е например сключването на договор за покупко-продажба, замяна, дарение, внасяне на вещта в търговско дружество срещу придобиване на дял, ипотекиране, учредяване на залог и т.н. Чрез тези действия собственикът упражнява съдържанието на правомощието разпореждане. 

Разпоредително правомощие може да бъде осъществено и чрез фактически действия (например събаряне на собствената сграда). Чрез сключването на договор за наем например се упражнява съдържанието на правомощието ползване. Фактическо действие на ползването е например обирането на плодовете от собствената овощна градина. В някои случаи упражняването на субективното право е поставено в зависимост от изпълнение на насрещно задължение на друг субект. Съдържанието на това насрещно задължение включва най-често осъществяването на едно активно поведение, но може да се изразява в задължение за бездействие.

От гледна точка на начина, по който се упражнява субективното право, различаваме следните хипотези:

- упражняване на правото чрез лично поведение на титуляра;

- упражняване на правото чрез законен или доброволен представител (това е допустимо не при всички видове субективни права : право на живот, на телсна неприкосновеност, право на завещание, правно на сключване на брачен договор, право на развод );

- упражняване на правото чрез натоварено по договор лице (това е случаят, когато се възлага на едно лице, което е довереник, да извърши определени правни действия – вж. чл. 280-292 ЗЗД – договор за поръчка; комисионният договор – чл. 343 и следв. ТЗ).


В определени случаи нашият закон позволява правата на длъжника да бъдат упражнени от неговия кредитор, стига тези права да не зависят от чисто личната преценка на длъжника. Чл. 134 ЗЗД – кредиторът иска да бъде овластен да упражни правото на длъжника. Този иск по чл. 134 ЗЗД се нарича косвен иск.

От гледна точка на реда за упражняване на правата различаваме права, които могат да се упражняват само по съдебен ред (чрез първоначален или насрещен иск или чрез възражение), субективни граждански права, които могат да се упражняват извънсъдебно. Само по съдебен ред може да бъде упражнено правото на развод (чл. 49, ал. 1 СК), докато правото на делба може да бъде упражнено както съдебно, така и извънсъдебно. Само по съдебен ред може да се упражни правото на разваляне на двустранен договор (чл. 87, ал. 3 ЗЗД). Само по съдебен ред с конститутивен иск може да се упражни правото на отмяна на дарение на основание чл. 227 ЗЗД. Само по съдебен ред може да се упражни правото на разваляне на брачен договор, независимо дали има транслативен ефект по отношение вещни права (чл. 42, ал. 2 СК). Правото на припознаване на извънбрачно дете може да се упражни само извънсъдебно (чл. 64, 65 СК). 

В някои случаи упражняването на субективните граждански права е въздигнато в правно задължение на титуляра на правото и то е, защото упражняването на правото в тези случаи е в интерес на друг правен субект. Пример за това са родителските права по чл. 122 и следв. СК. Ако родителят не упражнява родителските си права, респективно не изпълнява родителските си задължения, семейноправната санкция е отнемане на родителските права или ограничаването им – чл. 131-132 СК.
### Колизии при упражняване на субективните права
Колизия при упражняване на субективни граждански права е налице, когато две или повече лица упражняват субективни права, които имат един и същи обект. Могат да се очертаят пет основни случая на колизия на субективни граждански права:

Колизия между вещни права – например върху поземлен имот има право насобственост, учредено е право на строеж на друго лице и отделно в полза на трето лице има учреден сервитут за преминаване. Принципът е, че предпочитание се отдава на най-ограниченото по съдържание и обем субективно право, т.е. в случая това е сервитутът за преминаване.

Колизия между облигационни права – например вземания на няколко кредитори срещу един и същи длъжник. В тези случаи кредиторите се удовлетворят от имуществото на длъжника в зависимост от това, дали са привилигировани, или хирографарни. Редът за удовлетворяване ще се съобрази с правилото на чл. 136 ЗЗД. Първите четири точки са специални привилегии, а останалите са общи привилегии, защото се отнасят до цялото имущество.

Колизия между вещно и облигационно право – приоритет има облигационното право. Ако е отдаден под наем гараж, ще може да се ползва само по начин, по който да не се пречи на наемателя.

Колизия между еднотипни вещни права, придобити върху един и същи имот от различни лица на различни основания – действа принципът „първият по време е по-силен по право“. Който пръв си е вписал правото в имотния регистър, той е по- силен по право. При наличие на две или повече ипотеки върху един и същи недвижим имот поредността за удовлетворяването на ипотекарните кредитори ще зависи от това коя банка е вписала ипотечния си акт по-рано в имотния регистър. Този извод се основава на чл. 169, ал. 2 ЗЗД.

` `При съпритежаване на вещни права – право на собственост и ограничени вещни права от две или повече лица – всеки от съсобствениците упражнява правото си съобразно с притежаваната от него част от вещта. Този извод следва от чл. 31, ал. 1, 32 във връзка с чл. 30, ал. 3 ЗС. При съпружеската собственост (чл. 24 и следв. СК) съпрузите упражняват съвместно съдържанието на правото на собственост. Всеки от тях може да ползва, всеки може да извършва действия на управление, но действия на разпореждане се упражняват само от двамата съпрузи. 

При съпритежание на облигационни права от значение е дали задължението е делимо или неделимо. Ако задължението е делимо, длъжникът ще изпълни към всеки от кредиторите съобразно неговата квота. Като правило делимо е задължението при наследяване по закон. В случая на неделимо задължение то не може да се изпълни на части, затова изпълнението се прави едновременно и общо на всички кредитори при спазване на правилата на чл. 129 ЗЗД. При активната солидарност (множество кредитори, на които един длъжник е задължен), ако е престирано към един от кредиторите, задължението се счита за погасено и към останалите. При активната солидарност изпълнението на целия дълг спрямо който и да е от кредиторите има погасително действие и спрямо останалите, т.е. достатъчно е да се плати цялото задължение на който и да е от кредиторите. При съпричиняване на вреди вредителите винаги отговарят солидарно.

Разгледаните до тук хипотези на конкутенция на права  не бива да се смесват с конкуренция на притезания. За конкуренция на притезания говорим, когато в полза на един и същи субект от един и същи юридически факт възникват едновременно две или повече притезания за удовлетворяване на един и същи интерес. Пример за конкуренция е конкуренцията на притезания на договорно и деликтно основание. В константната си практика ВКС и ВС (преди това) приемат, че наличието на договорно основание за търсене на обезвреда изключва деликтното основание. ВКС е особено строг, когато, използвайки конкуренцията на притезания, правоимащото лице се опитва да заобиколи прилагането на по-кратък давностен срок. Доктрината пледира за възможност за избор на правоимащото лице. Нашата съдебна практика допуска избор при конкуренция на притезания само при изрично правило на закона. Чл.195, ал. 1 ЗЗД е пример за това. При договорната отговорност няма иск за неимуществени вреди, какъвто е чл. 52 ЗЗД.
### Граници на упражняване на субективните права
Действащото право установява два типа ограничители пред титуляра на субективното право: първият ограничител са правата и законните интереси на другите субекти на правото; вторият ограничител е общественият интерес. Съгласно чл. 57, ал. 2 КРБ не се допуска упражняване на права, ако това накърнява правата или законните интереси на други субекти. Това ограничение се свързва правно-логически с конституционното задължение на гражданите да зачитат правата и законните интереси на другите граждани по чл. 58 КРБ. Смисълът на тези норми е чрез упражняването на тези права да не се накърнява чужда правна сфера. В отделни гражданскоправни закони се съдържат норми, които конкретизират тези общи конституционни принципи и очертават конректно границите на упражняване на субективните граждански права. Пример за такава норма е разпоредбата на чл. 50 ЗС. На свой ред повелята за съобразяване с обществения интерес е закрепена в чл. 8, ал. 2 ЗЗД. Интересът на отделната личност не може да доминира над интереса на обществото. В отделни закони се съдържат норми, които конкретизират тази повеля: ЗУТ, ЗСПЗЗ, ЗГ, ЗВ, Закон за енергетиката и енергийната ефективност, Закон за културното наследство, ЗУЕС и др.
### Злоупотреба с права
Злоупотреба с права е налице, когато субективното право се упражнява от титуляра му не за да задоволи свой интерес, а за постигане на неправомерни цели. Терминът злоупотреба с право е легален. Нормата на чл. 57, ал. 2 КРБ изрично забранява злоупотребата с права, но не дефинира понятието. От гледна точка на частноправното законодателство двете основни правни норми, от които извличаме същността на термина злоупотреба с право, са чл. 8, ал. 2 ЗЗД и чл. 289 ТЗ. Те изразяват две различни концепции за същността на злоупотребата с право. Първата от тези норми предвижда, че лицата се ползват от правата си, за да задоволяват своите интереси и не могат да ги упражняват в противоречие с обществения интерес. Що се отнася до чл. 289 ТЗ, той казва, че упражняването на правата по търговска сделка е недопустимо, ако се извършва от субекта с намерение да се вреди другиму. Нашето законодателство на три места забранява злоупотребата с права. Идеята за забрана на злоупотребата с права е основополагащ правен принцип на нашата правна система. Въпросът е защо ЗЗД и ТЗ се различават по своите концепции за същността на злоупотребата с право. Отговорът на този въпрос се крие в наличието на особен субективен елемент във фактическия състав на злоупотребата с права в търговското право, който липсва при злоупотребата с права в гражданското право. Докато нашето конституционно и гражданско право изхождат от обективната теория за същността на злоупотребата с права, то търговскоправната регламентация изхожда от субективната концепция за същността на злоупотребата с права. За гражданското право е без значение дали едно лице упражнява правата си с намерение да увреди друго лице, т.е., преследвайки противоправна цел. От гледна точка на чл. 8, ал. 2 ЗЗД е без значение наличието или отсъствието на съзнание у субекта за превратно упражняване на субективното му право и преследване на цел да увреди някого друг. Напротив, за отношенията между търговци по търговска сделка, за да има правнозначима злоупотреба с право, законът изисква субективното право да се упражнява с намерение да се вреди на друг субект. Разпоредбата на чл. 289 ТЗ забранява злоупотребата с право само при наличието на този субективен елемент.

Извод: в действащото ни законодателство битуват две визии за същността на злоупотребата с права – субективна и обективна визия. Субективната теория за злоупотребата с права е хронологически по-стара. Тя е намерила позитивноправно отражение в ГГЗ, където има своя легална дефиниция. Според тази дефиниция, за да е налице злоупотреба с права, титулярът трябва да осъществява правомощията си с намерение да увреди друго лице. Субективната концепция е много по-тясна, осигурява много по-слаба защита. Намеренията се доказват много трудно, тъй като те са факти от психическата действителност. Обективната теория за злоупотребата с права схваща явлението злоупотреба с право по-широко, поради което улеснява доказването на злоупотребата с права. За да се докаже злоупотреба с право вв гражданското право, е достатъчно да се установи, че е от естество да навреди правата или законните интереси на други лица.

Ако държавен правозащитен орган констатира злоупотреба с права, той следва да откаже на субекта даването на търсената от него правна защита. Втората последица – ако от злоупотребата с права е възникнала вреда за друг правен субект, шиканьозно упражняващият дължи обезщетение за вреда. Съгласно чл. 3 ГПК участващите в съдебните производства лица и техните представители под страх от отговорност за вреди са длъжни да упражняват предоставените им права добросъвестно и съобразно добрите нрави. Те са длъжни да изнасят пред съда само истината.

