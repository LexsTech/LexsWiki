# **Лични обезпечения - обща характеристика. Поръчителство. Менителнично поръчителство. Банкова гаранция.** 
## **Обща характеристика** 
Основното деление на обезпеченията - според предмета им, е на лични и реални:

При личните обезпечения едно или няколко лица гарантират на кредитора, че неговият длъжник ще изпълни задължението си. Т.е. наред с длъжника отговорност за задължението поема и друго лице, което отговаря с цялото си имущество. При личните обезпечения едно или няколко лица гарантират на кредитора, че неговият длъжник ще изпълни задължението си. Така те стават негови допълнителни длъжници. Те обезпечават изпълнението на чужд дълг със собственото си имущество. В резултат на това техните имуществени ресурси се оказват присъединени към имуществените възможности на прекия /главен/ длъжник. Имуществата на всички длъжници /главни и допълнителни/ се намират превърнати, образно казано, в общо обезпечение на кредитора. Личните обезпечения почиват върху личното доверие, което кредиторът има в добросъвестността и платежоспособността на лицето или лицата, които са се съгласили да гарантират дълга на длъжника му.
## **Поръчителство.** 
### Обща характеристика. Сключване.
Поръчителството е договор, с който поръчителят се задължава спрямо кредитора на ТЛ-це до отговаря за изпълнението на задължението на ТЛ-це – чл. 138, ал. 1, изр.1 ЗЗД „С договора за поръчителство поръчителят се задължава спрямо кредитора на друго лице да отговаря за изпълнение на неговото задължение“. Поръчителят все едно присъединява цялото си имущество към имуществото на длъжника. Кредиторът може да насочи принудителното изпълнение и срещу него. Така кредиторът се спасява от другите кредитори на длъжника, но пък се конкурира с кредиторите на поръчителя. Общата уредба се съдържа в чл. 138-148 ЗЗД. Поръчителството трябва да се отграничава от следните фигури:

Банковата гаранция – едностранна, абсолютна банкова сделка. Гарантът не е солидарен длъжник. Приликите са, че и двете са лични обезпечения и банковата гаранция може да има акцесорен характер.

Авал – едностранна, абстрактна сделка. Подписът върху лицевата страна на ЦК презюмира поемане на авал, освен ако се касае за подписа на платеца или издателя. Длъжникът може да не е посочен. Ако авалистът плати не се суброгира, а придобива самостоятелни права по ЦК. Задължението се погасява със специална менителнична давност. Приликите са в това, че ТЗ го нарича поръчителство, има акцесорен и обезпечителен характер, авалистът има регресно вземане срещу лицето, за което се е задължил.

Уговорката „делкредере“ е акцесорно съглашение на комисионния договор и на договора за търговско представителство. Отговорността е солидарна. Разликата е, че задължението на комисионера или търговския представител е в много по-голяма степен самостоятелно. След отчетната сделка възниква солидарност.

Солидарните задължения – отговорността на поръчителя има акцесорен, а не самостоятелен характер. От поръчителя не може да се иска изпълнение, преди главния дълг да стане изискуем. Забавата на длъжника обременява поръчителя. Изпълнението, даването вместо изпълнение, новацията, извършена от длъжника, прихващането с вземане на длъжника, сливане на длъжника и кредитора, освобождава поръчителя. Ако главният дълг се погаси по давност, поръчителят също се освобождава. Поръчителят може да противопостави, всички, дори и личните възражения на длъжника. Задължението на поръчителя се прекратява ако в шестмесечен преклузивен срок след падежа кредиторът не предяви иск срещу длъжника.

Сключване – не разкрива особености с оглед на своето сключване. Оферент по-често е поръчителят. Поръчителят е лицето, което поема задължение да отговоря за изпълнението на чуждо задължение. Следва да е дееспособен или еманципиран непълнолетен. Насрещната страна е кредиторът, който е и кредитор по главното задължение, което поръчителят обезпечава. Най-често кредитори са кредитни институции. Длъжникът не е страна. Поръчителството е лично обезпечение срещу неплатежоспособността на длъжника. Формата е предвидена в чл. 138, изр. 2 на ал. 1 – писмена форма за действителност. Поръчителството е каузален договор – основанието е да се обезпечи чужд дълг.

Предмет е благото, към което е насочен интересът на кредитора. Той по правило е идентичен с предмета на главния дълг. Поръчителят и длъжникът са солидарни длъжници, като предметът на техните задължения е еднакъв. Няма пречка да се уговори, че поръчителят ще дължи сума пари, напр. при задълженията с оглед личността и при които се дължи ИОВ е невъзможно поръчителят да достави престацията на длъжника. Допустимо е да се задължи за обезщетение. Поръчителството поражда действие само при действително задължение на ТЛ ал. 2 „Поръчителство може да съществува само за действително задължение. То може да се поеме и за бъдещо, и за условно задължение“. Ако условието е отлагателно – от момента на сключване на главната сделка, а при прекратително – отпада с обратна сила. При бъдещия дълг е във висящо състояние. Липсата на действително задължение не е основание за недействителност на поръчителството, то обаче няма да породи действие. Според М.М. наличието на действително задължение е условие за действителност. Поръчителството ще бъде нищожно на собствено основание. Унищожаването на главната сделка е основание действието на поръчителството да отпадне с обратна сила. Главната сделка е предпоставка за съществуване на акцесорната. Може да се сключват едновременно или едната да предхожда другата. Няма ограничения върху обезпеченията, които могат да се обезпечават. Естествените задължения не могат да се обезпечават. Поръчителството е предназначено да осигури кредитора срещу неплатежоспособния длъжник. Той отговаря с цялото си имуществото. Вземането на кредитора не е привилегировано.

Поръчителството има акцесорен характер – функция е на друг, главен дълг. Предметът и обемът на отговорността на поръчителя се определят от предмета и обема на главния дълг – чл. 139. Поръчителят разполага с всички възражения на главния длъжник. Отговорността не може да се цедира отделно от главното задължение. Погасяването по давност/прекратяването на главния дълг погасява/прекратява и поръчителството. Зависимостта е еднопосочна – длъжникът не може да ползва от възраженията на поръчителя.

Поръчителството разкрива известна самостоятелност:

Може да се поръчителства за по-малко и при по-леки условия от главния дълг – чл. 139, изр. 1 „Поръчителство може да се поеме и за част от задълженията на длъжника или при по-леки условия.“.

Уговорката за продължаване на срока, постигната между длъжника и кредитора няма действие за поръчителя – чл. 147, ал. 2 „Продължението на срока, дадено от кредитора на длъжника, няма действие спрямо поръчителя, ако той не е дал съгласието си за това“.

Може да противопостави възраженията на длъжника, дори и да се е отказал от тях или да е признал вземането – чл. 142 „Поръчителят може да противопостави на кредитора всички възражения, принадлежащи на длъжника, както и да направи прихващане с вземане на длъжника към кредитора. Той не губи тия права и когато длъжникът се е отказал от тях или е признал своето задължение“.

Поемането на дълг от нов длъжник прекратява поръчителството, освен ако поръчителят не се съгласи да гарантира и новия.

Прекъсването на давността по главния дълг или отказът на длъжника от давност нямат действие за поръчителя – чл. 148 „Прекъсването на давността по отношение на длъжника или отказът му от изтекла давност няма действие спрямо поръчителя...“

По правило само поръчителят поема задължение с предмет престация на главния длъжник. Това обосновава едностранния характер. Но страните могат да уговорят възнаграждение – превръща се в двустранен. Има спорове относно това дали е възмезден или безвъзмезден: 1. Възмезден – с оглед главното и регресното ОО-е. 2. Безвъзмезден – по отношение на поръчител-кредиторът, първият нищо не получава. 3. Незаинтересован – въпреки че поръчителят не получава облага, иска да услужи по-скоро на длъжника. 4. Зависи от вина на главния договор, от който възниква обезпеченото задължение (Калайджиев) – ако договорът по главното е възмезден, възмездно е и поръчителството. Конов смята, че договорът е възмезден. Поръчителят не проявява акт на щедрост, нито пък кредитора споделя тази щедрост. Двустранното поръчителство е винаги възмездно.

Прекратяването на главното прекратява и отговорността на поръчителя. Прекратително за поръчителство действие има и заместването на длъжника – чл. 102, ал. 2 ЗЗД. Изпълнението, даването вместо изпълнение, новацията, извършена от длъжника, прихващането с вземане на длъжника, сливане на длъжника и кредитора, освобождава поръчителя. Ако главният дълг се погаси по давност, поръчителят също се освобождава. ЗЗД познава три специални основания:

Когато кредиторът не предяви иск срещу длъжника в шестмесечен срок от падежа на главното задължение – чл. 147, ал. 1 „Поръчителят остава задължен и след падежа на главното задължение, ако кредиторът е предявил иск против длъжника в течение на шест месеца. Това разпореждане се прилага и в случая, когато поръчителят изрично е ограничил своето поръчителство до срока на главното задължение“. Главният дълг трябва да е срочен. ФС е определен период от време и бездействие на кредитора. Срокът е преклузивен.

Продължението на срока, дадено от кредитора, няма действие спрямо поръчителя, ако той не е дал съгласието си за това – ал. 2. Не може да влошава положението на поръчителя. Той е обвързан до изтичането на първоначално уговорения срок.

Когато не може да встъпи в правата на кредитора – чл. 146, ал. 3 „Поръчителството се погасява, когато поради действията на кредитора поръчителят не може да встъпи в правата му“ – виновно поведение на кредитора и невъзможност за суброгация.

Задължението на поръчителя се погасява с пет годишна давност. Тя тече отделно за длъжника и за поръчителя – чл. 148. Поръчителят обаче може да се позове на изтеклата в полза на длъжника давност – чл. 142 „Поръчителят може да противопостави на кредитора всички възражения, принадлежащи на длъжника, както и да направи прихващане с вземане на длъжника към кредитора. Той не губи тия права и когато длъжникът се е отказал от тях или е признал своето задължение“.
### Отговорност на поръчителя. Права на поръчителя.
Изц. уч. С оглед чл. 138, ал. 1 поръчителят „се задължава спрямо кредитора на друго лице да отговаря за изпълнение на неговото задължение“. Тук под термина отговорност трябва да се разбира задължението на поръчителя към кредитора. Поръчителят отговаря по самостоятелно ПО с кредитора и плаща за свой, а не чужд дълг.

`	`Поръчителят отговаря пред кредитора за изпълнението и вредите от неизпълнението, както е отговорен длъжника. Той отговаря с цялото си имущество. В тежест на поръчителя не възниква задължение да обезщети причинените от него самия вреди, защото тези вреди се поглъщат от вредите, последица от неизпълнението.

Задължението на поръчителя има солидарен характер. Чл. 141 „Поръчителят е задължен солидарно с главния длъжник.“ Солидарността по принцип се запазва и при повече поръчители. Правилото на чл. 141 обаче е диспозитивно, и следователно може да се уговори и разделност и субсидиарност на отговорността на поръчителя. Предметът на главния дълг определя предмета на задължението на поръчителя.

`	`Обемът на главния дълг е рамката на отговорността на поръчителя чл. 139 „Поръчителство може да се поеме и за част от задълженията на длъжника или при по-леки условия. Ако поръчителят се е задължил за повече от това, което длъжникът дължи, или при по-тежки условия, задължението му се намалява до границите на главното задължение“. Главният дълг е рамка на поръчителството такъв, какъвто е в момента на сключване на договора за поръчителство. Последващи промени обвързват поръчителя ако се дължат на неизпълнението на главния дълг или ако облекчават положението на поръчителя. Когато обемът на главния дълг се намалим, намалява се и задължението на поръчителя по право. Ако главният дълг се увеличи след сключването на поръчителството, това изменение няма да има действие, освен ако поръчителят не се съгласи с него (аргумент от чл. 174, ал. 2 „Продължението на срока, дадено от кредитора на длъжника, няма действие спрямо поръчителя, ако той не е дал съгласието си за това“). 

Възможно е главният дълг да е с модалитет, а поръчителството без, както и обратното. Продължаването на срока за длъжника няма сила за поръчителя, освен ако той не се съгласи (чл. 174).

Поръчителят отговаря за последиците от неизпълнението на главния дълг чл. 140. „Поръчителството се простира върху всички последици от неизпълнението на главното задължение, включително и разноските по събиране на вземането“. Не носи отговорност за извъндоговорни вреди, причинени от длъжника. 

Може да се поръчителства за част от дълга. Ако длъжникът е изпълнил частично, при липса на друга уговорка трябва да се приеме, че изпълнението ползва поръчителя. Поръчителството е винаги ограничено до личността на длъжника. Заместването с нов длъжник освобождава поръчителя при заместване в дълг и при пасивна субективна новация: чл. 102, ал. 2 „Обезпеченията, дадени от трети лица, се погасяват, ако те не се съгласят тези обезпечения да служат за новия длъжник. Залогът и ипотеката, дадени от първоначалния длъжник, остават в сила“ и чл. 107, ал. 1 „Задължението се подновява, когато се замени с друго по съглашение с кредитора. В такъв случай обезпеченията на старото задължение се запазват за новото, ако лицата, които са ги дали, се съгласят за това“. Заместването на кредитора обаче не освобождава поръчителя.

Поръчителството при по-тежки условия е частично недействително. Поръчителят по право отговаря при същите условия както длъжника.

Ако страните не са включили уговорки, които да ограничават отговорността на поръчителя, той отговаря за всички последици от неизпълнението на главното задължение – главница, лихви, обезщетяване на вредите от лихвите, разноски по събиране на вземането, ако е уговорена неустойка между длъжника и кредитора и тя се заплаща от поръчителя.

Задължението на поръчителя не може да бъде изискуемо преди главния дълг, защото е акцесорно. Трябва да са налице предпоставките по чл. 69 „Ако задължението е без срок, кредиторът може да иска изпълнението му веднага. Ако изпълнението е предоставено на волята или на възможностите на длъжника, кредиторът може да поиска от районния съд да даде на длъжника достатъчен срок“. Те настъпват отделно за отговорността на поръчителя.

Поръчителят може да противопостави на кредитора всички възражение на длъжника – чл. 142 „Поръчителят може да противопостави на кредитора всички възражения, принадлежащи на длъжника, както и да направи прихващане с вземане на длъжника към кредитора. Той не губи тия права и когато длъжникът се е отказал от тях или е признал своето задължение.“ Той може да противопостави и своите лични възражения към кредитора.

`	`Регресни права на поръчителя са правата, с които той може да търси имуществено равновесие от длъжника и съпоръчителите.

Регресните права могат да са срещу длъжника - Чл. 143 „Поръчителят, който е изпълнил задължението, може да иска от длъжника главницата, лихвите и разноските, които е направил, след като го е уведомил за предявения срещу него иск. Той има право и на законни лихви върху заплатените суми от деня на плащането“. За да са налице те, трябва поръчителят да е изпълнил своето изискуемо задължение по договора за поръчителство и изпълнението му трябва да е действително и точно. Престацията трябва да е дължима и спрямо вътрешните отношения между длъжника и поръчителя, защото ако това например е дарение, регресни права няма да възникнат. Възникването на регресното право зависи и от уведомяването на длъжника – чл. 143, ал. 2 „Длъжникът не отговаря към поръчителя, ако е изпълнил задължението, преди да е бил уведомен за направеното от поръчителя плащане. Ако поръчителят е изпълнил задължението, без да уведоми за това длъжника, последният може да му противопостави възраженията, които е могъл да направи на кредитора при изпълнението. И в двата случая поръчителят може да иска връщането на онова, което кредиторът недължимо е получил“. Уведомяването е едностранно изявление, което се нуждае от получаване. То е неформално. Приема се, че трябва да бъде извършено преди самото изпълнение. Ако поръчителят не изпълни това си задължение, той напълно губи регресните си права. Ако и трите условия не са налице кумулативно, не възникват регресни права.

Длъжникът, който е изпълнил, също има задължението да уведоми поръчителя – чл. 144 „Длъжникът, който е изпълнил задължението, е длъжен незабавно да уведоми поръчителя“. Както вече казахме, ако поръчителят изпълни и не уведоми, той губи регресните си права. Ако стане обратното и длъжникът е този, който премълчи,  плащането на поръчителя е действително и той има регресни права. Законът не урежда както ще се случи ако и двамата си премълчат и изпълнят. Би следвало поръчителят да няма регресни права срещу длъжника, а само да може да иска връщане на простираното от кредитора. 

Ако договорът между поръчителят и длъжника е поръчка и поръчителят е довереник, а длъжникът доверител, вземането на поръчителят срещу длъжника ще е по чл. 285 и чл. 143 ЗЗД.

Когато поръчителят се обвързва без знанието на длъжника, договор за поръчителство не възниква и отношенията се уреждат по правилата за водене на чужда работа без пълномощно чл. 146 „Поръчителят, който е изпълнил задължението, встъпва в правата, които кредиторът има срещу длъжника, макар и длъжникът да не е знаел за даденото поръчителство“. Поръчителят, който се е задължил против волята на длъжника, може да търси правата си също по тези правила, но ако са налице условията по чл. 61.

Съгласно чл. 143, ал. 1 поръчителят може да иска от длъжника главницата, лихвите по главния дълг, разноските,  заплатени от поръчителя на кредитора или понесени във връзка с удовлетворяване на регресното му вземане, както и законните лихви върху заплатените суми от деня на плащането.

Поръчителят има регресни права и срещу съпоръчителите. Съпоръчителите отговарят солидарно към кредитора, но разделно помежду си – чл. 141, ал. 2 „Ако неколцина са поръчителствували за един и същ длъжник и за едно и също задължение, всеки от тях отговаря за цялото задължение, освен ако има съглашение за разделянето му“. По между си те отговарят всеки за своя дял по чл. 145 „Когато няколко лица са поръчителствували за един и същ длъжник и за едно и също задължение, поръчителят, който е изпълнил задължението, може да иска от другите поръчители припадащите им се части“ и съгласно чл. 127.

За да възникнат регресни права срещу съпоръчителите, трябва платилият съпоръчител са е изпълнил изискуемо вземане и да е превишил личния си дял.

Делът на всеки съпоръчител се определя или по договор между тях, или при липса на такъв по правилата за неоснователно обогатяване или водене на чужда работа без пълномощие. В случай, че няма съглашение за дяловете и не следва друго от вътрешните отношения на съпоръчителите, се приема, че дяловете са равни чл. 127, ал. 1 „Доколкото не следва друго от отношенията между солидарните длъжници, това, което е платено на кредитора, трябва да се понесе от тях по равно“. Изпълнилият поръчител трябва да уведоми останалите за изпълнението или процеса срещу него и да противопостави на кредитора общите възражения.

Изпълнилият поръчител може да търси от търси от всеки от останалите само дела им от дълга към кредитора. Той има регресни права и срещу третите лица, заложили или ипотекирали своя вещ като обезпечение на главния дълг чл. 146, ал. 2 „Поръчителят встъпва и в правата на кредитора срещу третите лица, които са учредили залог или ипотека за задължението, но само до размера, в който би имал иск срещу тях, ако те биха били поръчители.“

Суброгаторни права – изпълнилият поръчител се суброгира по право в правата на кредитора срещу длъжника и третите лица чл. 146 „Поръчителят, който е изпълнил задължението, встъпва в правата, които кредиторът има срещу длъжника, макар и длъжникът да не е знаел за даденото поръчителство. Поръчителят встъпва и в правата на кредитора срещу третите лица, които са учредили залог или ипотека за задължението, но само до размера, в който би имал иск срещу тях, ако те биха били поръчители.“ Това е законна суброгация. Суброгацията е изцяло спрямо длъжника, солидарните длъжници и третите лица, придобили заложена или ипотекирана вещ от длъжника. Срещу съпоръчителите и третите лица, заложили или ипотекирали свои вещи, суброгацията е само за припадащите се части.
## **Менителнично поръчителство и менителнично посредничество**
М е дългов инструмент, който създава специален вид облигация – може да бъде обезпечено вземането по М. Тъй като тя носи цялата информация в себе си, не може да става въпрос за реални обезпечения. Става въпрос за лични такива, които могат да се изразят в разни видове менителнични сделки. Всеки подпис върху М означава някакъв вид менителнична сделка. Може много лесно да се извърши даването на обезпечението като се подпише М на определено място и по определен начин. При поръчителството от факта на подписване на лицевата страна можем да направим извод, че лицето е поръчителствало. Може да се поръчителства за всяко задължено по М лице, стига да укажем за кого извършваме М-та. При М-та, поради факта, че има три лица – издател, платец и поемател, то тогава за да определим кой е най-тежко задължения, трябва да видим отношението между платеца и издателя. Издателят е отговорен за пускането на М в оборота. Следващият, който се намесва по веригата е платецът, който трябва да плати (това е трето лице, а не издателят, както е при записа на заповед) – посочвам едно трето лице. С приемането, основното задължение се мести – приелият менителницата платец става първо и най-тежко задълженото лице по М. Издателят не се освобождава, докато платецът не плати. Поемателят може да я пусне в оборот – във всяка верига от лица – може да се поръчителства. Предполага се, че издателят взема парите на поемателя и трябва да му ги върне. Платецът е взел парите на издателя. Поемателят е взел парите на джиранта и т.н. Колкото по-късно поръчителстваме, толкова по-малко отговаряме. Обаче отговаряме както всички останали. За всеки може да се поръчителства.

Авал – менителнично поръчителство. Поръчителството по принцип се слага на лицевата страна на М и се обозначава с „като поръчител“ и друг ясен равностоен израз. Важно е да е ясен смисълът. И е разумно да се окаже за кого поръчителстваме. Ако М е изписана и няма физическо място, към нея законът позволява да прикрепим някакви листа, наречени алонж.

`	`Съгласно 513 ТЗ поръчителят е солидарно задължен. Той не отговаря напред, но отговаря назад. Поръчителството е едностранна сделка, като всички останали менителнични сделки. Там двустранни няма. Трябва да има и предаване на другия. Понеже е самостоятелна менителнична сделка има интересни правила. Чл. 485/2 ТЗ – задължението на поръчителя е действително, и когато задължението, поради което е дадено е недействително (освен поради формата). Ако на М пише издател Дядо Коледа (несъществуващо лице – няма ЕГН и постоянен адрес като че ли). Аз слагам подпис на лицевата страна. Съгласно 485/2 моят подпис е действителен, защото това не е дефект във формата. Издател не отговаря, но аз като авалист отговарям и ако някой може да ме намери и да каже ходи да търсиш Дядо Коледа с обратен или с прав иск, както решиш.

`	`Колко са реквизитите на М? Осем. При записа на заповед са седем, а при чека са най-много шест. Ако си спомним тези при М, после трябва да запомним кой да махнем. Най много осем, най-малко шест.

Опорочаването на формата обикновено е свързано с липсва на реквизит и няма редовна М – тогава никой не отговаря по нея. Типичната хитрина, която се прави в практиката е да се наруши изискването задължението е безусловно – поемам задължение да платя, когато той си изпълни задължението по договора. Не може да има такава обусловеност. Всичко трябва да е вътре в М, не трябва да проверявам нищо извън нея.

`	`Поръчителят, който е платил встъпва в правата – 485/3 ТЗ. Ако не е посочено, се смята, че поръчителства за издателя. Голият подпис се смята за това. Чл. 483 ТЗ – всяко лице може да поръчителства.

Менителнично посредничество  -трудно е за разбиране и обяснение. Чуждо е на практиката. Не е сигурно, че има практика и сега и по старата ни практика при менителницата. При записа на заповед – да. В нашето общество на това не се разчита много.

Какво е посредникът (интервениент или резервен платец)? Интервениент – намесва се там, където не му е работа. Това е особен вид встъпване в дълг (Герджиков). Не се изисква съгласието на стария длъжник. Посредничеството може да се извърши 1) при нужда или 2) за чест (хонориране). Оригиналната идея на посредничеството е да е особен вид менителничен пълномощник посредникът, но това не е ясно изразено в закона. При нужда – когато примерно аз може да не съм сигурен, че платецът ще приеме, за да спася честта на менителницата, казвам, че при нужда аз отивам еди къде си. Посредничеството за чест – когато имаме проблем е обикновено. За да се спаси честта на М, някой, който може да не е посочен, защото при нуждата всъщност е една покана. Като посоча платеца, това е покана той да плати. Има известна тънка разлика между това да бъда поръчител, когато отговарям при всички следващи и това да бъда посредник, в който случай съм вързан за конкретното лице. Трудно може да се каже, че е солидарна отговорността на посредника. Герджиков казва, че е солидарна, но чл. 513 не казва това. Посредникът отговаря за приемане на М и то отговаря по същия начин, като този, който, за който посредничи – 519 ТЗ. Оттук следва изводът, че това е alter ego на задълженото лице, на този, за който посредничи – разликата с поръчителя съвсем се загубва. Посредникът има лично отношение, той е представител на лице, което участва в М и разполага с неговото правно положение. Ако плати, придобива права срещу хонората и предходните. Това, което не може да прави е да джиросва М, но това не може да го прави и авалистът. Като възникване на ПО, има разлика между поръчителя и посредника, но няма разлика в правното му положение. Придобиват се същите права. Стъпвайки на чл. 513 ТЗ – лицата са солидарно отговорни – посредникът не е обозначен. Гледайки 516 ТЗ – издателят джирантът или поръчителят могат да посочат посредник, което при нужда да приеме М или да плати. Посочвам го или за акта приемане или за самото плащане. Поръчителят също може да си назначи представител. Това може да е и лице, задължено по М-та. Посредникът има задължение на агент, което няма никое друго лице. Съгласно 516/3 – трябва в срок от два работни дни да уведоми лицето, за което е посредничило. Поръчителят не е длъжен да уведомява. Ако поръчителят има самостоятелни права по М и участва наред с джирантите и другите във веригата, посредникът май няма самостоятелни права, докато не плати. Той има задължения към хонората (уведомителното по 516/2), но самостоятелни права придобива чак когато плати. Същият 516 ТЗ ал. 1 – казва при нужда, а ал. 4 – за чест. 517/2 може да помогне да се разбере разликата с посредника. Когато в М е посочено лице за приемане или плащане при нужда, приносителят може да предяви обратните си искове срещу добавилия адреса и подписалия след него лица, при определени условия. Това лице е посредникът.

Посредничеството за чест – разбрал съм случайно, че има проблем с М и казвам „А, той е много добър човек, станала е ужасна грешка, аз ще платя“. По този начин спасявам честта на М, защото тя остава в оборот като валиден документ. Иначе ще отиде да  протестира някой, ще се вдигне шум и ще се стигне до скандал.

Когато някой ми е казал при нужда търси X, аз ако не следвам тази инструкция, губя правата срещу това лице. Когато е за чест не е длъжен и нищо не губи. Опитал съм се да интервенирам и той казва "Гледай си работата“.

Чл. 521 ТЗ – ако М е била приета за чест, приносителят трябва да плати М най-късно с изтичането на деня за извършване на протест. Чл. 522 ТЗ. Когато ми кажат да си гледам работата. Но тук говорим за плащане (517 беше за приемане).

Плащането се установява с разписка. Чл. 524 ТЗ. Както при поръчителството, така и при посредничеството мога да регулирам размера на задължението. Мога да кажа, че поръчителствам/посреднича за част от основното плащане. Тогава за тази част могат да ми поискат плащането, а в другата част си гонят основното задължено лице.
## **Банкова гаранция**
Нормативната уредба се намира в Търговския закон (ТЗ), но е много оскъдна, а в практиката се прилагат следните нормативни актове – Еднообразните правила за договорните гаранции, Еднообразните правила за гаранции при поискване; Правилата на международната камара в Париж. Последните дори не са и търговскоправен обичай, а са търговски обичай – в смисъл обичай в практиката.

Банковата гаранция е вид лично обезпечение. Въз основа на чл. 442 ТЗ се определя като изявление, с което банката се задължава да плати на посоченото в гаранцията лице определена парична сума, съобразно условията, предвидени в него. Тъй като чл. 442 ТЗ е широко формулиран, се приема, че банковата гаранция може да бъде издадена като едностранна сделка, с което банката се задължава. Банковата гаранция може да бъде сключена и като договор. Когато банковата гаранция е едностранна сделка, тя е адресирано едностранно волеизявление, т.е. за да се породят правните ѝ последици, е необходимо издаването ѝ да бъде съобщено на лицето, което се ползва от нея.

Банковата гаранция е изключителна банкова сделка. Тя е формална сделка. За нея се предвижда писмена форма за действителност. Тя е форма на лично обезпечение – затова е акцесорна сделка. Макар в Търговския закон (ТЗ) нищо да не е казано, в практиката се приема, че е възмездна сделка. Лицето, по чиято инициатива се издава тя, заплаща на банката. Банките разглеждат банковата гаранция като форма на кредитиране. Затова се уговаря лихва, която ще се дължи на наредителя. За да бъде издадена банкова гаранция, банката винаги изисква наредителят по банковата гаранция да представи съответно обезпечение. Доколкото е форма на кредитиране, банката е длъжна да предостави всички възможни обезпечения съгласно законодателството. Залогът върху банкови сметки е най-често използваната гаранция. На практика се обезпечава и залог по реда на Закона за особените залози (ЗОЗ). Има и банки, които разширяват кръга на обезпеченията. Ако се дава реално обезпечение, банките като условие, за да издадат банкова гаранция, предвиждат и изискване, предметът на обезпечението да бъде застрахован.

Като вид лично обезпечение тя се сравнява с поръчителството. И двете сделки са формални; с акцесорен характер. Разликите са следните: банковата гаранция може да бъде и едностранна сделка. Поръчителството винаги е договор. Предметът на задължението: поръчителят дължи същата престация, както и главният длъжник. При банковата гаранция предмет на задължение на банката е винаги парична сума. По-съществена разлика: При поръчителството по принцип поръчителят се задължава при същите условия, както и главният длъжник. При банковата гаранция банката поема задължение да плати съобразно условията, включени в нея, които могат да бъдат много различни, в сравнение със задълженията на главния длъжник. За разлика от поръчителството, където поръчителят и главния длъжник са солидарни длъжници, банката не е солидарен длъжник. При поръчителството с погасяване на задължението на главния длъжник, се погасява и задължението на поръчителя. При банковата гаранция в едни хипотези погасяването на главния дълг не води до погасяването на задължението по банковата гаранция. По принцип, когато е предвидено такъв вид лично обезпечение като банкова гаранция, изисква се банковата гаранция да е със срок 1 месец след изтичането на срока на задълженията по основния договор.

С оглед на тази характеристика, задължението на банката винаги е субсидиарно. При поръчителството поръчителят разполага с възражение за поредност.

Групи правоотношения: Между наредителя (лицето, по чиято инициатива се издава банковата гаранция) и банката гарант. Между тези лица се сключва договор, по силата на който банката се задължава да издаде банкова гаранция. Приема се, че този договор, който урежда отношенията между наредителя и банката гарант, е договор за поръчка и може да бъде неформален договор. На практика, предложението за сключване на такъв договор се прави от наредителя. Банките го обозначават като искане и изискват да бъде в писмена форма. Изискват информация за платежоспособността на наредителя. Банката решава дали да издаде банкова гаранция. Не се сключва отделен договор за издаване на банковата гаранция.

Правоотношение между наредителя и бенефициера (лицето, в чиято полза ще бъде издадена банковата гаранция). Това правоотношение се определя като валутно правоотношение. Може да има за източник всички възможни източници на облигационни отношения.

Правоотношения между банката гарант и бенефициера. Те възникват въз основа на банковата гаранция. Законодателят в ТЗ не определя съдържание на банковата гаранция като сделка.

Въз основа на Еднообразните правила, се въвеждат изисквания за съдържанието. Приема се, че в банковата гаранция задължително следва да бъде посочена гаранционната сума или горната ѝ граница (т.е. гаранционната сума може да бъде точно фиксирана или да бъде определена в горна граница); следва да бъде посочена валутата на задължението на банката гарант; могат да бъдат посочени и други условия, но най-често банковите гаранции се издават за определен срок.

Въз основа на правоотношенията между банката гарант и наредителя, възниква в полза на бенефициера право да получи гаранционната сума, а упражняването на това право може да стане по два начина – или чрез отправяне на писмено искане от страна на наредителя за изплащане на съответната гаранционна сума или чрез предоставяне на посочените в гаранцията документи, т.е. бенефициерът като предостави документите, прави искане за извършване на плащане. Приема се, че тези документи по принцип са свързани с установяване, доказване на изпълнението на задължението на бенефициера по валутното правоотношение и документи, доказващи неизпълнение на задължението от страна на наредителя. Приема се, че документите, които следва да предостави бенефициера може да са свързани с доказване на това, че той е предприел принудително изпълнение срещу наредителя, но то се е оказало безрезултатно. Преди да извърши плащане банката следва да провери представените документи, и ако те отговарят, следва да се извърши плащане, ако не отговарят – бенефициерът следва да представи документите, иначе се отказва плащане. Банката гарант може да противопостави на бенефициера основно още два вида възражения – възражение за недействителност на самата банкова гаранция – прилагат се общите основания за недействителност на сделките. Банката може да направи възражения, свързани с предвидени в гаранцията отлагателни или прекратителни модалитети. (Прекратителен модалитет е срок, който е посочен в гаранцията, след изтичане на който банката отказва плащане). Банката може да черпи възражения само въз основа на самата гаранция. Затова банковата гаранция се разглежда като абстрактна сделка, но се приема, че страните могат да уговорят, че банката ще черпи възражения от валутното правоотношение. Например бенефициерът е купувач, а наредителят е продавач. Продавачът е предоставил стоката с недостатъци. И банката може да откаже да плати. Ако банката плати, бенефициерът не може да иска повече плащане от наредителя, като в тази хипотеза възникват регресни права в полза на банката. Понятието регресни права се свързва със солидарна отговорност, но банката не е солидарен длъжник. Ако се приеме, че между наредителя и банката има договор за поръчка, банката прави разноски и въз основа на договора, тя може да иска това, което е платила тя. По принцип банковата гаранция е непрехвърлима, т.е. правата могат да бъдат упражнени само от посочения бенефициер. В две хипотези е налице отклонение от принципа за непрехвърлимост. 1) Суброгацията – ако някой изпълни чужд дълг получава и правата по банковата гаранция.2) Заместване в дълг – за да остане валидна банковата гаранция, прилага се чл. 102 ЗЗД (ще е необходимо съгласие от страна на бенефициера). Банковата гаранция може да бъде издадена като неотменяема, т.е. условията по гаранцията не могат да бъдат изменявани или банковата гаранция да бъде отменяна без съгласието на бенефициера. Приема се, че банката гарант следва да уведоми бенефициера за изменението. Приема се, че уведомяването следва да бъде в писмена форма – за доказване поне. Относно начина на даването на съгласието на бенефициера, има две разрешения – 1) ако съгласието е относно изменението на условията по банковата гаранция: А) едни автори приемат, че съгласието относно изменението на банковата гаранция от страна на бенефициента може да бъде направено чрез конклудентни действия; Б) други приемат, на основание чл. 293, ал. 2 ТЗ чрез разширително тълкуване, че измененията на сделката следва да бъдат пак в писмена форма. Съгласието на бенефициера следва да бъде в писмена форма. Относно съгласието на бенефициера за отмяна на банковата гаранция – във всички случаи трябва да бъде изрично в писмена форма – чл. 293, ал. 2 ТЗ – става дума за прекратяване на сделката. Издава се по-рядко като отменяема – банката може едностранно да измени условията по банковата гаранция, респ. да отмени гаранцията едностранно. Приема се, че има изключения – независимо дали банковата гаранция е неотменяема или отменяема, не се изисква съгласие на бенефициера, при промяна на условията в гаранцията, ако съответните изменения са в полза на бенефициера. В негова полза биха били ако банковата гаранция е издадена за 5000 лева първоначално, а след това се издаде за 10 000 лева.
### Видове банкови гаранции. 
С оглед на вида сделка банковите гаранции биват едностранни сделки и банкови гаранции –договори. С оглед възможността за промяна на условията на банковата гаранция – отменяема и неотменяема банкова гаранция.

Условна и безусловна банкова гаранция. Критерият за последното деление е в зависимост от връзката, която се установява между банковата гаранция и валутното правоотношение. При условната гаранция, плащането на сумата по нея е свързано с изпълнение на условие, обособено от главното задължение. При безусловната плащането не е обвързано от валутното правоотношение. При безусловната банкова гаранция банката пак плаща при определени условия, но те не са обвързани от валутното правоотношение. Ако има безусловна банкова гаранция, тя е по-скоро абстрактна сделка. Ако има условна банкова гаранция, банката може да прави възражения.

В зависимост от главното задължение – банковата гаранция за добро изпълнение – с нея се обезпечава задължението на наредителя, съгласно валутното правоотношение.

1. Гаранция за участие в търг. При нея банката обезпечава задължението на участника в търга, ако спечели търга, да сключи договор. Т.е. банката плаща, ако този участник, който е определен за спечелил, откаже да сключи договор.
1. Банкова гаранция за участие в обществена поръчка, респ. участие в концесионна процедура – банката обезпечава задължението на участника да не оттегли своята оферта и респ. задължението на участника, ако бъде избран за изпълнител, да сключи договора. Банковата гаранция за обществени поръчки е много приложима.
1. Гаранция за връщане на аванс. С нея се обезпечава задължението за връщането на аванс, ако договорът бъде развален.
1. Гаранция за изпълнение на парично задължение – банката гарантира плащане в полза на определен кредитор.
1. Банкова гаранция за връщане на кредит – банката гарантира погасяването на главницата по кредита.
1. Митническа гаранция – при нея банката се задължава към митническите власти и гарантира изпълнението на задължения за мита, митнически такси и данък добавена стойност, дължими се във връзка с външнотърговската дейност на наредителя.
1. Задатъчна гаранция – използва се, когато е бил предоставен задатък относно гарантиране изпълнението на едно задължение.
1. Гаранция за недостатъци – обезпечава се рискът срещу скрити недостатъци.

`	`Много често се прилага и т.нар. револвираща гаранция – при нея банката гарантира изпълнението на повтарящи се резултати, свързани с договори с периодично или продължително изпълнение. Особен вид е т.нар. транспортна гаранция – при нея банката обезпечава възможността стоката да бъде предоставена на неовластен получател.

Консорциална гаранция (от консорциум) – това е гаранция, при която няколко банки съвместно поемат задължението за изплащане на гаранционната сума. По принцип такава гаранция се издава, когато става дума за много голям размер на гаранционната сума и определена банка не смее да поема целия размер.

В практиката много често се издава т.нар. безусловна и неотменяема банкова гаранция. Тя се издава съгласно Наредба № 38 на БНБ. Характеристиките ѝ са следните: тя осигурява безусловно плащане при първо поискване, без възможност за възразяване или уговаряне на други формални условия за плащане. При нея единственото условие за предявяването на банковата гаранция е постъпване на писмено искане от страна на бенефициера, с което той твърди, че длъжникът му (т.е. наредителят) не е изпълнил задължението си по валутното правоотношение. Тя винаги се издава със срок на действие, по-дълъг от срока за изпълнение на гаранционното задължение. Банковата гаранция е неотменяема, не може да се изменя или отменя без съгласието на бенефициента. Единственото лице, което може да реализира правата по нея, е посоченият бенефициер. Т.е. тя се издава като непрехвърлима. На следващо място, условие за издаването ѝ – с изключение на размера на вземането, е налице пълно съвпадение между главното задължение и задължението на банката гарант. На последно място, гаранцията покрива всички видове неизпълнение на гарантираното задължение, т.е. било частично, било пълно , било забавено.


