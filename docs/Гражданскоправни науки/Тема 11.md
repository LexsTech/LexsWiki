---
title: Тема 11
---

# **Обекти на правоотношенията - понятия и видове. Вещи, видове вещи. Нематериални блага. Пари и ценни книжа. Търговско предприятие. Наследство. Работна сила**

## **Аудио лекция**
   <div class="ready-player-1">
        <audio crossorigin>
            <source src="https://github.com/LexsTech/LexsWiki/raw/main/audio/%D0%93%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2011.mp3" type="audio/mpeg">
        </audio>
    </div>

## **Обекти на ГПО – понятие и видове**
### Понятие
Определена материална или нематериална ценност (благо), с която е свързано съдържанието на гражданското правоотношение – възникващото за страните субективно права и задължения. Носителят на субективното право извлича полза от благото, докато носителят на правното задължение е обвързан или да съдейства за реализирането му или да не го накърнява. 

Законодателят говори за предмет – 129, ал.1, 132 ЗЗД и др., като има предвид „предмет на задължение”, т.е. съдържанието на това, което се дължи. Нашата доктрина основно приема термина обект. ОГПО е ценност, която притежава качеството полезност – не е абсолютно, а зависи от това, кактв интерес може да задоволи.

### Видове ОГПО
По отношение на обектите на ГПО в теорията са застъпени два различни възгледа:

- монистичен възглед: според монистите има само един обект и това е поведението на ГП субекти, които са адресати на ПН. => не се споделя в БГ;

- плуралистичен възглед: според плуралистите обект на ГПО е не само поведението, ами и вещи, пари, ценни книжа, субективни права и задължения, съвкупност от парично оценими права и задължения – имущество, нематериални блага. Налице са много на брой и различни по съдържание ГПО;


Видовете обекти и правният им режим са регламентирани в група закони : чл.110 ЗС; чл. 98 ЗС; чл. 38 ЗС ; чл. 3,4 ЗАПСП; чл. 200 ЗУТ

- Вещи: материални обекти – телесност; отличително за всички правоотношения, регулирани от норми на вещното право е, че в центъра стои една вещ, върху която страната има вещни правомощия, а насрещно задължените лица трябва да се въздържат от въздействия спрямо нея.

- Ценни книги – (опр. по - долу) 

- Пари – (опр. по - долу)

- Нематериални блага – става въпрос за нематериални блага, които се ползват с правна закрила (авторска творба, марка ,полезен модел)  

- Човешко поведение – изразява се в действие или бездействие, с което се постигат обективни резултати, които не са вещи.

- Отделни субективни права и задължения


Обект на правоотношението могат да бъдат и единични индивидуално определени права и задължения (договор за цесия – чл. 99 ЗЗД – едно субективно право, което цедентът прехвърля на цесионера). Задължението също може да е обект на гражданско правоотношение – встъпване в дълг, заместване в дълг.

Съвкупност от имуществени права и задължения

Договор за продажба на наследство – чл.212 и 213 ЗЗД: продавачът прехвърля върху купувача цялата наследствена маса, без да индивидуализира състава й; продажба на търговско предприятие – чл. 15 и 16 ТЗ – търговското предприятие като съвкупност права, задължения и фактически отношения.

Човешките същества не са обекти на гражданките правоотношения, в частност децата. Те са единствено субекти на правоотношенията.

Човешките органи или тъкани, включително телесните течности могат да бъдат обекти на гражданските правоотношения, само ако са отделени от човешкото тяло със съгласието на лицето – третират се като вещ, но със специфичен режим. Трупът не е обект на право на собственост на наследниците му.
## **Вещи и видове вещи**
### Вещ
Вещите са материални обекти. Признаци на вещта: 

Корпоралност (телесност) – свързва се с материалния сустрат на веща, с възможността веща да бъде възприета от човешките сетива и използвана. Всяка вещ съществува вън и независимо от човешкото съзнание.

Самостоятелна обособеност - (от останалите обекти на матералната действителност) – реална физическа или правна обособеност на вещите една от друга. При поземлените участъци е достатъчно документното обособяване на гранците им, за да бъдат третирани като недвижими вещи. Юр. обособяване множе да бъде извършено по отношение на постройките спрямо земята върху, която са построени. Течностите и газовете де обособяват чрез поставянето им в съд. 

Възможност за осъществяване на фактическа власт върху веща. Наличие на потребителска или икономическа стойност (полезност).

Те трябва да са кумулативно налични. Течностите и газовете могат да бъдат обекти на граждански правоотношения, само ако се обособят от другите обекти в пространството (газове в бутилка, течности в съдове). Небесните тела не са обекти на гражданските правоотношения – човечеството не може да упражнява фактическа власт върху тях. Земята се третира като вещ, когато е обособена с отделни граници (чл. 110 ЗС). Електрическата и атомната енергия са полева форма на материята (нямат телесност). Според чл. 110, ал. 2 ЗС енергията е движима вещ => фикция, защото няма телесност; криминално деяние – кражба на енергия.

Съвкупността от вещи не се третира като една вещ – сервиз за чай, колекция – всяка вещ в състава се третира като самостоятелна, но поради спецификата на свързаността те циркулират заедно с останалите от съвкупността. От съвкупността се отличава сложната вещ – една вещ в гражданския оборот – лек автомобил, телевизор. Третира се като една вещ – само в този вид може да изпълнява функциите си. Ако бъде разчленена всеки един детайл има характера на самостоятелна вещ, но не може да служи като сложна вещ.
### Добиви от вещи
Облаги, които се получават пряко от една вещ или по повод на вещ без да се накърнява съществено нейната субстанция. Добивите включват етествени плодове и граждански плодове от веща.

**Естествени плодове:** винаги са движими вещи.

- органични - отделят се от веща–майка по естествен начин (мляко, яйца, теле);
- неорганични: въглища, камъни, пясък, руди; чл.93 ЗС

**Граждански плодове:** доходи, които се получава по повод облигационни отношения, имащи за обект вещта – наем, аренда, лихва;

Други термини, използвани в закона:

Прираст: увеличаване на теглото и стойността на вещта вследствие на биологически процеси в нея; (пр. увеличаване теглото на добитък)

Приращение: към една вещ се прикрепя друга (пр. чл. 92 ЗС „Собственикът на земята е собственик и на постройките и насажденията върху нея, освен ако е установено друго.”)

Правен режим:

93 ЗС – „Добивът от вещта, като плодове, прираст от добитък, наем и други такива, принадлежи на собственика й.” Отклонения от този принцип=>

чл. 56 и сл. ЗС – „Правото на ползване включва правото да се използва вещта съгласно нейното предназначение и правото да се получават добиви от нея без тя да се променя съществено.” => плодът от плодоносната вещ принадлежи на ползвателя;

Чл. 71. „Добросъвестният владелец се ползува от вещта и получава добивите, които тя е дала, до предявяването на иска за връщането й.”
### Видове вещи
Движими и недвижими (най–важно за гражданския оборот)

Критерий - дали вещта е трайно закрепена към земята или може да се отдели от нея без увреждане;

Чл. 110. ЗС „(1) Недвижими вещи са: земята, растенията, сградите и другите постройки и въобще всичко, което по естествен начин или от действието на човека е прикрепено трайно към земята или към постройката. (2) Всички други вещи, включително и енергията, са движими вещи.”. Плодовете на недвижимите вещи са винаги движими, но преди да бъдат отделени от вещта–майка са недвижими.
### Значение на разграничението
Различия във формата за действителност на прехвърлителните сделки: 

НВ: чл. 18. ЗЗД „Договорите за ... учредяване на ... вещни права върху недвижими имоти трябва да бъдат извършени с нотариален акт.” иначе =>

чл. 26(2) ЗЗД – „Нищожни са договорите, при които ... липсва..предписана от закона форма....”. Сделките за прехвърляне вещни права върху неджими имоти се вписват в имотния регистър и чак след това стават противопоставими на 3-и лица (провери). ДВ: сделките, засягащи движими вещи, по правило са неформални. Изключения: 

Сделки с МПС: Чл. 144 ЗДП „(1) Собствеността на моторните превозни средства се прехвърля с писмен договор. (2) При прехвърляне на собствеността на регистрирани автомобили, на регистрирани ремаркета с товароносимост над 10 тона, на регистрирани колесни трактори и на регистрирани мотоциклети с работен обем на двигателя над 350 куб. см подписите на страните трябва да бъдат нотариално заверени.”

Сделки с търговски кораби: Чл. 10. КТК”...(2) Формата на договора, с който се прехвърля право на собственост или се учредяват вещни права върху кораб, се урежда от закона на мястото, където се сключва договорът.”

Чл. 46. КТК „(1) Сделките за прехвърляне на собственост или право на оперативно управление, както и за учредяване на морска ипотека върху кораб или върху кораб в строеж се извършват в писмена форма с нотариално заверени подписи.”

Сделки със самолети: Закон за гражданското въздухоплаване Чл. 23. 

„(1) Прехвърлянето на правото на собственост, учредяването и прехвърлянето на вещни права и учредяването на вещни тежести върху въздухоплавателно средство се извършват в писмена форма.”

**Различия в продължителността на срока на придобивна давност**

- Недвижима вещи се придобива по давност при обикновеното непрекъснато владение за 10 г., а при добросъвестно за 5 г. (чл. 79 ЗС);

- Движима вещ се придобива по давност с непрекъснато владение в продължение на 5 години. (чл. 80 ЗС)


**Различия във вида на обезпеченията**

- ипотека може да се учреди само върху недвижими имоти;

- движимите вещи са обект на залог;

### Вещи в оборота и вещи извън оборота
Критерий: подлежат ли на прехвърляне правото на собственост върху тях. Преобладаващата част са вещи в оборота – вещните права върху тях подлежат на прехвърляне. Вещите извън оборота са вещите от обществен интерес, т.е. вещите публична държавна и публична общинска собственост; Те са изброени в чл. 18, ал.1 КРБ; чл. 2 ЗДС; чл. 3 ЗОС

Значение: сделки за прехвърляне на вещни права върху вещи извън оборота са нищожни на основание чл. 26(1), т.е. поради противоречие със закона;
### Индивидуално и родово определени
Критерий: как с волеизявленяита на страните по сделката е определен нейния обект – дали като точно определена вещ или като вещ, която принадлежи към даден род материални обекти

**Индивидуално определени** – вещи, които са специфицирани от страните по правоотношението с посочване на техните признаци, които ги отличават от всички останали вещи от този род. пр. МПС с определен номер на мотора и шасито; конят Херкулес;

**Родово определени**  - вещи определени по своя род; това са основно количествени вещи, които се мерят, теглят, броят пр. пари;

Значение: чл. 24 ЗЗД „(1) При договори за прехвърляне на собственост и за учредяване или прехвърляне на друго вещно право върху определена вещ прехвърлянето или учредяването настъпва по силата на самия договор, без да е нужно да се предаде вещта. При договори за прехвърляне на собственост върху вещи, определени по своя род, собствеността се прехвърля, щом вещите бъдат определени по съгласие на страните, а при липса на такова, когато бъдат предадени.” При погиване на индивидуална определена вещ преди да е изпълнено задължението за предаването й, настъпва невъзможност за изпълнение. При сделки, насочени към учредяване и прехвърляне на права и облигационни задължения за dare – автоматично с договора.    
### Потребими и непотребими
Потребими - вещи, чието използване е свързано с частично или пълно унищожение на тяхната субстанцията; изконсумират се(суровини, храни). Непотребими – използването им не засяга съществено тяхната субстанция, а дори и дая засяга се износват бавно; пиано; недвижими имот; дрехи;

Правно значение на делението на потребими и непотребими вещи: 

Потребимите вещи не могат да бъдат обект на договор за заем за послужване и върху тях не могат да се учредява ограничено право на ползване по чл. 56 ЗС. Потребими вещи могат да се дават в заем за потребление, като се връщат вещи от същия вид, количество и качество. (Потребими вещи могат да се дават и в заем за послужване, НО по изключение - ябълки за изложение).
### Заместими и незаместими
Критерията е обективен и е свързан с гражданския оборот;

Заместими – имат равностойни на тях по количество, качество и вид други вещи в оборота - серийно произвеждани стоки, еднородни количествени вещи, които се мерят, теглят, броят. Незаместими - които нямат равностойни на тях други вещи в оборота- произведени уникати, конят Херкулес.

Значение: свързано е с проблема за нищожността на договорите, имащи невъзможен предмет по чл. 26(2) ЗЗД – пр. сключване на договор за рядка семейна картина, която е погинала в пожар => договорът е ex lege нищожен.

В хипотезата на чл. 87, ал. 2 ЗЗД станалото отчасти или изцяло невъзможно изпълнение на задължение по договор е основание за разваляне на договора от кредитора без даване на предупредителен срок за изпълнение, след който договора ще се счита развален.
### Делими и неделими
Критерий - дали естеството или правния режим, на които е подчинена вещта, позволява тя да бъде разделена на реално определени части, които могат да съществуват като самостоятелни вещи в гражданския оборот, без първоначалната вещ да загуби способността си да служи по предназначение. 

Неделими: от тълкуването на чл. 34 ЗС => неделимите вещи са вещи, чиято делба е   несъвместима с естеството (животно)  и предназначението (общи части в етажна собственост) на вещта. Може да са неделими и по закон (поземлен имот с минимални размери). Делими: могат да се разделят на реално определими части и всяка от тях да може да се използва според предишното предназначение.

Значение: с оглед на начина, по който ще се извърши делбата на една обща вещ - при делимите вещта може да се раздели на реално определени вещи. При неделимите делбата може да се извърши чрез осребряване на вещта и разделяне на парите от продажбата й;
### Прости и сложни
Вещите, които се състоят от един материален обект, са прости вещи. Голяма част от вещите са съставени от две или повече материални части, които при съединяването си в едно цяло загубват своята самостоятелност и служат заедно за определени цели. Тези вещи сса сложни – часовник, компютър. Когато сложната вещ се разпадне на съставните си части под влияние на природни сили или на човешко поведение, отделните части, ако имат потребителна стойност, се превръщат в самостоятелни вещи. 

Правното значение на това деление се проявява при определяне на обекта на гражданското правоотношение с правни актове, най-често договори, дали той е сложна вещ и от какви части се състои. 

Главна вещ и принадлежност – главни са вещите, които могат да се използват самостоятелно без други вещи. Принадлежностите могат да се използват само заедно с други вещи. Принадлежностите са отделни вещи и сами могат да бъдат обекти на граждански правоотношения. Но, ако страните не са уговорили друго или в правен акт за придобиване не е установено друго, принадлежността следва правното положение на главната вещ – чл. 98 ЗС. 
## **Ценни книги** 
### Ценните книжа като обект на ГПО
В законодателството не съществува единна правна уредба, единен общ режим на ценните книги. С оглед на законодателна уредба се обособяват два основни режима. Първият е режим на налични ценни книги. Наличната ценна книга е частен документ с установена от законодателя форма и съдържание, който материализира волеизявления (някои говорят за сделки) и произтичащи от тях права, по такъв начин, че упражняването и разпореждането с тези права е обусловено от фактическата власт върху документа. Те имат три функции. Първата се определя като транспортна функция – чрез нея се прехвърлят материализираните в нея права. Освен това ценната книга има легитимираща функция – определя, посочва лицето, което ще упражни правата по нея, като лицето, което притежава правомерна фактическа власт върху ценната книга, се счита, че е титуляр на материализираните в нея права. Последната функция е т. нар. защитна функция – добросъвестният приобретател на ценната книга може да упражнява всички права по нея, макар че я е придобил от лице, което не е титуляр на тези права. Тя е свързана с чл. 78 ЗС.

Наличната ценна книга се разглежда и като движима вещ, с оглед на това, при или във връзка с тези ценни книги възникват две категории права. От една страна, вещни права върху материалния носител (документа като вещ), от руга страна – права, материализирани в съответната книга. Какво е съотношението? В първия аспект, когато веднъж се състави писменият документ, правата, които той материализира, са неотделими от него, т.е. ако не се представи документът, няма как да се упражнят правата. На следващо място, упражняването на материализираните в ценната книга права е предопределено от притежаването фактическата власт върху документа. На следващо място, прехвърлянето на правата по ценната книга, е обусловено от прехвърлянето на материалния носител. При наличните ценни книги само съзнателното унищожаване на материалния носител от неговия собственик, води до изгубване на съответните материализирани права. Изгубването на правото на собственост върху ценната книга, без съгласието на притежателя ѝ не го лишава от съответните права. С оглед на това, в чл. 460 и сл. ГПК законодателят урежда процедура по обезсилване на документи и издаване на дубликати. Когато наличната ЦК е била физически унищожена – открадната е или е изгубена, има специално производство за възстановяване на правата – не се губят. По принцип правата, материализирани в ценната книга се прехвърлими. Има хипотези, при които законодателят ограничава, не допуска прехвърлянето на ценните книги. В литературата се посочват две такива хипотези – това са купоните към наличните акции (не могат самостоятелно да се прехвърлят – затова са несамостоятелни ЦК). ЗППЦК не допуска, забранява публично предлагане на безналични ценни книги (най0-вече безналични акции), за прехвърлянето на които са предвидени съответни ограничения и условия. Това се свързва с идеята поименните акции – при които се допуска в устава на АД да се предвиди ограничение – винкулирани акции.

Вторият режим – за безналични ценни книги – в ЗППЦК и в Закона за пазари на финансови инструменти. Безналичните ценни книги се определят като права, регистрирани в сметки в Централния депозитар или сметки, водени от съответния емитент. Издаването, прехвърлянето на безналични ценни книги е свързано със съответно вписване в Централния депозитар или във водената от емитента книга. Приема се, че вписването има конститутивно действие. Във връзка с притежаването на безналични ценни книги, може да се издаде съответен документ, който има само удостоверителен характер (значение) – значи не е ценна книга. У нас Централният депозитар издава т. нар. депозитарни акции.

Как се прехвърлят безналичните ЦК – много е спорно. Преобладаващо се приема, че прехвърлянето става чрез договор за цесия и вписване в съответната сметка.

Кои са предимствата на безналичните ценни книги? Първо, те не могат да се изгубят и унищожават. Ако съответно се изгуби депозитарната разписка или бъде унищожена, процедурата е много лесна – отива се при Централния депозитар и той издава нова депозитарна разписка. Второ, тъй като те нямат веществен носител, не е възможно да се придобиват на основание чл. 78 ЗС.
### Функции на ценните книжа:
**Икономическа реализация** 

- Част от тях се ползват като платежно средство – чековете, акредитиви;

- Средство за кредитиране - облигации, менителниците, записите на заповед;

- Средство за инвестиране на средства (държавните съкровищни бонове).

### Видове ценни книжа 
Първата класификация е съотносима към наличните ценни книги. Тя е в зависимост от това кога възникват правата по книгата – имаме конститутивни ценни книги. При тях издаването на документа е условие за възникването на материализираните в тях права. Такива са менителница., запис на заповед, чек и др.

Легитимационно-разпоредителните ценни книги – правата по тях възникват преди издаването на документа, но след като бъде издаден, правата могат да бъдат упражнявани само срещу този документ. Такива са акции, облигации, коносамент.

Наличните ЦК – в зависимост от начина на обозначаване притежателя на ценната книга и способа за нейното прехвърляне. Става въпрос за комплексен критерий – той се извлича въз основа на разпоредбите на 115 и 119 КТК. Ценните книги биват поименни ценни книги – издават се в полза на определено лице, чието име или наименование е обозначено в документа. Следва задължително да съдържат и уговорката „не на заповед“ или друг равнозначен термин. Поименните ЦК се прехвърлят с договор за цесия. Прехвърляне има и при наследяване и друго универсално правоприемство.

Вторият вид са ЦК на заповед (заповедни ЦК) – издават се в полза на определено лице и съдържат или не съдържат т. нар. заповедна клауза – клауза, която посочва, че книгата е издадена на определено лице или на негова заповед. Има ценни книги, при които се приема, че ценната книга по същността си е на заповед и не може да бъде друг вид – при тях не е необходимо да има заповедна клауза - такава е менителницата. Други, за да бъдат заповедни, задължително такава клауза тр да съдържат – търговската асигнация. Джирото е специфичният прехвърлителен способ.

ЦК на приносител – лицето, което притежава фактическата власт се счита, че е и притежател на правата в тази ценна книга. Прехвърлят се чрез транслативна сделка плюс предаване на фактическата власт върху документа – става въпрос за реална сделка.

Възможно е да има неяснота относно прехвърлителния способ и следователно –вида на ценната книга. Съществуват две разрешения в този случай. Едното е когато законодателят е регламентирал изрични правни норми – напр. 183/3 и чл. 543 ТЗ . Акция, респ. чек, в който не е обозначен първият собственик (или поемателя), тя се счита за издадена на приносител при акциите. При превозните договори – 110 КТК. Второто разрешение е възприетото в доктрината правило, че предаването се предпочита пред джирото, а джирото се предпочита пред цесията. Защо е възприето това правило? Най-лесният способ за прехвърлянето е предаването (бързина на оборота); следващият по трудност е джирото (волеизявление на гърба на ЦК); най-сложният е цесията, защото доказването е свързано с предаване на документите.

Прехвърлителният способ на ЦК се определя от издателя ѝ и се приема, че той не може да бъде променян. Ако способът бъде променен, се счита че е налице подправяне на ценната книга.

Следващо деление – то е приложимо спрямо наличните ценни книги – в зависимост от материализираните в книгата права. Говори се за т. нар. членствени ценни книги. Това са акциите. Говори се и за парични ценни книги – менителница, запис на заповед, чек, облигациите. Следващите се определят като стокови ценни книги – коносаментът и складовият запис. Говори се и за т. нар. ценни книги, които материализират преобразуващи се субективни права – това са т. нар. конвертируеми акции.

Следваща класификация на ценните книги, приложима както към безналични, така и към налични ЦК е делението им на инвестиционни и търговски ценни книги. Инвестиционни ценни книги са ценни книги, свързани с осъществяването на определена инвестиция. Инвестицията се определя като влагане на средства в актив за създаване на доход. Активите винаги са някакви права. Доходът може да са лихви, дивиденти и др. Характерно е, че инвестицията има дълготраен характер и от нея се очаква доход през продължителен период от време. При емисионните ценни книги рискът от неизпълнение на задълженията на инвеститора, във връзка със съответния доход на широк кръг лица. Инвестиционните книги по принцип се издават като еднородни групи, определяни с понятието класове, с едни и същи права. С оглед на действащото законодателство. Инвестиционни ценни книги се издават от акционерни дружества или лица на публичното право (каквото е държавата). Инвестиционните ЦК винаги са безналични ЦК – акции, облигации, държавни ценни книги и др. Следваща категория са търговски ценни книги – издават се поединично – стойността им е значително по-ниска от тази на инвестиционните ЦК – по принцип се издават във връзка с осъществяване на търговска дейност и е характерно, че по принцип търговските ценни книги не се търгуват на регулирани пазари – това са менителница, чек, складов запис, коносамент, запис на заповед и др.

Като самостоятелен вид ценни книги се разглеждат т.нар. дългови ценни книги – представляват прехвърлими вземания за определен или определяем период от време срещу емитента, които вземания възникват вследствие на предоставени в заем на емитента пари или други имуществени права. Това могат да бъдат налични или безналични – такива са облигациите, държавните ценни книги.

ЗППЦК – на ценни книжа. Ние говорим за ценни книги. Книжа е по-остарялата терминология. ЗППЦК въвежда класификацията на ЦК на дялови и недялови ценни книги. Дялови ценни книги са акции; ценни книги, които са еквивалентни на акции; ЦК, които дават право да се придобият акции или еквивалетнти на тях ЦК посредством конвертирането им или упражняването на права по тях. Към тях спадат конвертируемите акции, както и т.нар. депозитарни разписки за акции. Депозитарна разписка се използва в различен смисъл в законите. В случая това е ценна книга, която дава право на доход от емитента в размер на дохода на емитента от друг емитент. Едно лице притежава акции – въз основа на притежанието им емитира депозитарни разписки за акции. Доходът от тях е дивидентът, който би се получил т акцията. Тази разписка дава и правото на замяна с акция. Всички останали ценни книги са недялови – към тях спадат облигациите, държавните ценни книги и др.

ЗППЦК и Закона за пазарите на финансови инструменти дават основание за делението на ценните книги на базови и деривативни ценни книги. Базови ценни книги са акции, облигации, държавни ценни книги и приравнените на тях ценни книги. Деривативните ценни книги са други права, свързани с акции, облигации или дългови ценни книжа. Към деривативните ЦК спадат варантът, депозитарната разписка за акции; българска депозитарна разписка; само депозитарна разписка. Към деривативните ЦК спадат т.нар. права. Правата представляват ценни книги даващи право на записване на определен брой акции във връзка с взето решение за увеличаване на капитала на публично акционерно дружество.
## **Парите като обект на ГПО**
### Понятие за пари
Традиционно и неправилно са определяни като ценни книги. Според Калайджиев ЦК са частен документ, а парите са емитирани от държавата. Това обяснение не е съвсем издържано, защото съществуват дългосрочни държавни облигации, кои са публично издадени. Разликата е, че ценните книги материализират права, докато парите – не. От правна гледна точка парите са законно платежно средство, с което може да се погаси всякакъв дълг – чл. 25, ал. 2 БНБ „Банкнотите и монетите, издадени от банката, са законно платежно средство и задължително се приемат за плащания в пълната им номинална стойност без ограничения“. Емитираните банкноти са по-малко от парите в обръщение (салдата по сметките). Книжните пари са единствените пари, тъй като златото вече няма такава функция. Законно платежно средство са националните пари. Чуждите пари не са пари в тесни смисъл на думата, а са девизи.
### Стойност на парите:
Вътрешна стойност – имат само металните пари. Това е металът, от който са направени (благороден/ неблагороден). Книжните пари нямат вътрешна стойност макар за производството им да са похарчените пари. При монетите от метала може да се направи нещо друго.

Номинална стойност – посочената върху тях сума (левове и стотинки). Принципът на номинализма е закрепен в чл. 25, ал. 2 ЗБНБ – задължително се приемат за плащания в пълната им номинална стойност. Способите за отклоняване от последиците на номинализма са стопанската непоносимост; при забава кредиторът да иска обезщетение за вредите от обезценяването на парите; замяна на вещи; уговорка за плащане в чужда валута. Конов определя два способа за защита на кредиторите при разсрочено плащане. Начинът е различен в зависимост от това от какво се страхува кредитора – промени в курсовата стойност или във функционалната.

Златна клауза – плащането ще е книжни пари, но валутата е злато (пр. толкова лева да се плати колкото струва 1 кг. злато). Дължат се не пари по номиналната стойност, а толкова пари, колкото представлява определено количество злато. След 9 септември тази клауза е забранена.

Валутна клауза – дължат се EUR 50, платими в лв. по централния курс на БНБ. Валутата на дълга е една, а на плащането е друга. До 2000 г. чл. 10, ал. 1 ЗЗД забраняваше това. Днес тези клаузи са разрешени, но не са дотам необходими. Прилагането на тази клауза, когато няма валутен риск е опасно.

Антиинфлационна клауза – за да се избегне промяната във функционалната стойност на парите. Пр. ако цената на няколко продукта се повиши с 10%, то и цената на наема да се повиши с 10%. Курсова стойност – определя съотношение на националните пари към девизите. Функционална стойност – покупателна стойност. Когато парите губят функционална стойност, а стоките поскъпват се наблюдава инфлация. Нумизматична стойност – напр. юбилейни монети.
### Вещноправен режим на парите:
- Движими вещи – банкноти и монети;

- Неделими, непотребими и абсолютно заместими (единственото право върху парите е правото на собственост – за да се придобие по принцип се изисква предаване).

- Представляват дълг за стойност;

- Родово определени вещи (нямат средно качество) – важно е тяхното количество. 

- Парите, които са в моя джоб са мой.


Родът на парите е най-неичерпаемият род. Парите са от род, който не погива (ако бъдат изтеглени от обръщение се заменят с други), т.е. не може да има нито виновна, нито невиновна трайна обективна или субективна невъзможност за изпълнение. Неизпълнението на парично задължение е винаги забавено.

Извадените в обръщение пари не са законно платежно средство, мярка за стойност или средство за натрупване (чл. 26 ЗБНБ).

Паричните задължения се изпълняват чрез плащане – в брой или безкасово. Ако е уговорено плащане по сметка, кредиторът може да приеме в брой. Ако е уговорено плащане в брой преводът по сметка е неточно изпълнение. От 2011 г. плащанията на задължения в размер на 15 000 лв. и нагоре се извършват само чрез превод или внасяне на платежна сметка. Плащането по сметка е по-удобно, проследимо и у нас е публично налагано. Ако не е уговорен начинът на плащане – в брой (чрез предаване).

Има различни становища за правната същност на плащането в брой. Според Павлова това е юридическа постъпка – налице е волеизявление, но то не е насочено към правните последици (погасяването). Според Калайджиев е едностранна сделка, с която се прехвърля собствеността на парични знаци. Изисква се дееспособност и намерение за плащане.

Пари са и парите по сметка (вземания за пари). За разлика от задължението за плащане в брой, задължението за безкасово плащане (по сметка) е задължение за заместимо правно действие. Безкасовото плащане представлява система от правни сделки и действия, с които една или повече банки поемат, изменят или прекратяват парични задължения по банкови сметки на платеца и получателя на плащането. Плащанията се извършват въз основа на платежно нареждане, което е неотменимо (при директен дебит може да се отмени най-късно до края на работния ден). Когато плащането става чрез задължаване и заверяване на банкова сметка, задължението се счита за погасено със заверяване сметката на кредитора (чл. 75, ал. 3 ЗЗД). Задължението за безкасово плащане се урежда от същите правила, както и за в брой.

SWIFT е абревиатура на Society for Worldwide Interbank Financial Telecommunication. Към нея се присъединяват тези банки, които желаят мигновено да изпращат финансови съобщения. За международни плащания системата действа с кодирани нареждания. За локални плащания има два способа:

Net settlement – всички банки имат сметка в БНБ. В края на деня изпращат платежните нареждания и се прави взаимно прихващане на отделните банки. Ако не може да стане прихващане системата се „запушва“. При тази система за да мине плащането трябва да дойде часът на клиринга. Gross settlement – е в реално време. Всяка банка има разплащателна сметка в централната банка. Използва се swift и всичко става веднага.

Банкови карти: 1. Кредитни – тръгват от купонна система (ваучери). Банката е кредитор. 2. Дебитни – възникват като електронни. Банката е длъжник.

Електронните пари представляват закодирана информация в електронно устройство, която сме предплатили и при плащане изчерпва стойността си. Те са предплатена услуга, пари без сметка. Тези електронни пари са удобни за малки плащания, защото се дължат комисионни. Напр. регистриране в сайт за получаване на някаква услуга. Електронните пари са пари, когато са издадени от едно лице и се плаща на друго.
### Принцип на „номинализма” 
В българското право е установен принципа на „номинализма”, което означава, че съдилищата присъждат парични задължения в такъв размер , който е равен на уговореното (не ги преоценяват). Не може да се слага процент на инфлация.

Защитна клауза в периоди на инфлация- паричната равностойност ще се дължи в твърда валута, която не е драстично засегната от инфлацията. 

Принципът на „номинализма” основно почива на чл. 20а ЗЗД („Договорите имат сила на закон за тези, които са ги сключили.”) Изключение от принципа е институтът на стопанска непоносимост – Чл. 307 ТЗ. Съгласно него съдът може по искане на една от страните да измени/прекрати договорът изцяло/отчасти, когато между сключването на договора и падежа са настъпили обстоятелства, които страните не са могли и не са били длъжни да предвидят и договорът, ако се запази в първоначалния му вид, ще противоречи на правилата на справедливостта и добросъвестността.
### Са или не са „ценна книга парите” ? 
В ГП теория съществуват 2 основни противоречиви възгледа:

Част от авторите смятат, че парите представляват вид ценна книга на приносител. Особеното е, че единствено държавата е овластена да издава този вид ценни книжа- монопол на държавата. Други автори (вкл. Матеева) отричат качеството „ценна книга” на парите с аргумента, че ценните книги са по правило частни диспозитивни документи и то такива, които материализират права. Парите са единствено и само официални документи- банкноти, защото се издават от БНБ в кръга на предоставените й от закона компетенции и се издават от името на РБ. Другото възражение е, че в днешно време парите вече не материализират права, тъй като е отпаднала съществуващата в миналото възможност срещу парите да се получи определено количество злато при предаване на парите в банката. Парите материализират само стойност, а не права.
## **Нематериални блага**
### Понятие
Под Нематериални блага се разбират продукти на интелектуалния труд, материализирани в завършено творческо произведение или отличителни знаци, които могат да се използват за задоволяване на определена материална или нематериална потребност на субекти на ГП и затова притежават качеството ПОЛЕЗНОСТ.

За да станат обекти на ГП, нематериалните блага трябва да бъдат обективирани по такъв начин, че да могат да бъдат възприемани от останалите участници в гражданския оборот извън техните създатели.
### Видове нематериални блага
Към нематериалните блага отнасяме авторските произведения по ЗАПСП. Обект на авторското право са произведения на литературата, изкуството и науката, които са резултат от творческа дейност и са изразени в каквато и да е външна проявна форма. Съгласно чл. 3 ЗАПСП в тази категория попадат литературни произведения, компютърни програми, музикални произведения, сценични произведения, филми и други аудио-визуални произведения, произведения на изобразителното изкуство, произведения на архитектурата и др. Обекти са преводите, преработките, аранжиментите и др. Обектите на сродните на авторското право права са изпълнения на артисти, звукозаписи, радио и телевизионни програми и др.

Втората група обекти представляват патентоспособни изобретения и полезни модели. Тяхната регламентация се съдържа в ЗПРПМ. Става дума за идеите, резултат на техническо или естетическо творчество, които са обективирани по подходящ начин и могат да намерят приложение при производството на стоки, съответно при извършването на услуги, предназначени за пазарна реализация. Съгласно чл. 6 ЗПРПМ патентоспособни са изобретенията от всички области на техниката, които имат признака новост, изобретателска стъпка и са промишлено приложими. Правната закрила на патентоспособни изобретения се осъществява чрез предоставяне на патент по смисъла на чл. 12. Патентът удостоверява изключителното право на притежателя му върху означеното в него изобретение. Към тази категория обекти се отнася и промишленият дизайн. Чл. 3 Закона за промишления дизайн дефинира това понятие като ново и оригинално творческо решение за външно оформление на някакво изделие, което е произведено по промишлен или по занаятчийски начин. Що се отнася до понятието полезен модел като нематериално благо, то се дефинира в чл. 73 ЗПРПМ.

Третият вид нематериални блага са отличителни знаци, наречени марки, и географски означения. Функцията на отличителните знаци е да индивидуализират участниците в гражданския оборот, но съвременната икономическа действителност им придава и рекламна функция. Правната регламентация се съдържа в Закона за марките и географските означения. Марките биват: търговска марка, марка за услуга, колективна марка и сертификатна марка. По дефиницията на чл. 9, ал. 1 ЗМГО марката е знак, който е способен да отличава стоките, респективно услугите на едно лице, от стоките/услугите на други лица. Има изискване и този знак да може да бъде представен графично.

Патентоспособните изобретения, полезните модели, промишленият дизайн и отличителните знаци се обозначават с родовото понятие индустриална собственост. За да възникнат субективни граждански права върху такива обекти на индустриална частна собственост, нужно е да са спазени формалните изисквания на закона и съответните обекти да са признати чрез експертиза като годни за правна защита с надлежен акт на компетентен държавен орган, който е Патентното ведомство. Обектите на индустриалната собственост + обектите на авторското право и обектите на сродните му права влизат в една още по-широка категория, която се нарича интелектуална собственост. Характерно за последната е, че регламентацията на обектите се извършва не само с вътрешноправни нормативни актове, а се извършва с източници на международното право. Обектите на интелектуалната собственост се отличават с това, че върху тях се пораждат абсолютни по характера си и срочни субективни граждански права. Авторските права се защитават най-много пожизнено + 70 години след смъртта на автора. За патентоспособните изобретения защитата е 20 години. Правата върху различните видове марки се защитават в срок от 10 години. Особено важно е, че нематериалните блага като обект на субективни граждански права са numerus clausus. Виж чл. 587 и следв. ТЗ за лицензионните договори. Лицензионният договор подлежи на вписване в нарочен регистър на Патентното ведомство. Вписването не е елемент от фактическия състав. Ноу – хау – не се закриля , но то може да бъде преотстъпвано на други лица с лицензионен договор (подлежат на вписване в нарочния регистър към Патентното ведомство). 
### Други нематериални блага ОГПО
Нематериалните блага, защитени от правото, са numerus clausus – установени в закона и изчерпателно изброени.

Извън тези нематериални блага съществуват и други нематериални обекти на гражданското правоотношение, но не се ползват с такава правна защита – производствен архив, производствени тайни, техническа информация - know how = производствен опит. Те се предоставят/отстъпват само на база лицензионни договори, регламентирани като абсолютна търговска сделка - българският законодател урежда тези договори в чл. 587- 599 ТЗ

Лицензионният договор е формален. За действителността му се изисква писмена форма, подлежат на вписване в нарочен регистър на Патентното ведомство. Вписването на Лицензионния договор има значение за противопоставимосста на правото, което лицензопритежателят черпи от лицензодателя в отношението м/у лицензополучателят и всички останали лица. Няма конститутивно действие. 
## **Търговско предприятие – понятие и съдържание. Сделки с търговско предприятие. Защита на кредиторите.** 
### Търговско предприятие (или само предприятие) - понятие и съдържание.
Търговското предприятие по смисъла на чл. 15 е организация на дейността на търговеца. Понятие, което се покрива донякъде с понятието “имущество”, но е по-широко от него (на практика търговското предприятие е имуществото на търговеца). По нашето право търговско предприятие е обект, а не субект на правото, за разлика от други правни системи. 

Понятието търговско предприятие е относително ново. То се поражда през първата половина на 19 в. Първо във Франция, а след това и в останалите държави. 

Търговското предприятие в основата си е едно икономическо понятие, но правото не е безразлично към него. В нашия закон има уредба на предприятието в ТЗ на две места:

- основно в глава 4, чл. 15, 16, 16а ТЗ (три лаконични текста) 

- в чл. 61, 62 ТЗ, където се говори за държавни и общински предприятия. 

### Търговското предприятие от икономическа и юридическа гледна точка
**Икономически аспект на предприятието**

Предприятието в основата си е едно икономическо понятие. От икономическа гледна точка търговското предприятие е организация за производство на стоки и услуги за пазара или иначе казано търговското предприятие е организацията на дейността на търговеца /фабрика, цех/. (определение)

**Юридическия аспект на понятието**

От юридическа гледна точка предприятието може да се разглежда в две насоки, а именно като обект на правото (параобект) и като субект на правото. От тази гледна точка говорим и за обектна и персонификационна теория.

Предприятието като (пара)обект на правото (чл. 15 ТЗ). В чл. 15 ТЗ търговското предприятие е представено като съвкупност от права, задължения и фактически отношения. Тук предприятието не е представено като субект на правото, защото субектът на правото не е някаква съвкупност. 

Като четем по-нататък чл. 15 ТЗ казваме, че тази съвкупност може да е предмет на транслативни сделки, което означава, че предприятието е обект на правото и като такъв може да бъде предмет на сделки. 

Възражение на тази теория. Разбирането, че предприятието е обект среща следното възражение. За да бъде нещо обявено за обект на правото като предмет на сделка, той трябва да е единен, което значи с един единствен акт да може да настъпи транслативния ефект. Когато се продава едно търговско предприятие, обаче, се оказва, че един единствен акт не е достатъчен, тъй като има елементи на предприятието, за които се иска да се извършват отделни правни сделки. Следователно липсва това единство на обекта и затова Герджиков смята, че предприятието би могло да се третира като „параобект” на правото (от гръцкото „пара” = „нещо близко до”), т.е. наподобява обект, но му пречат някои характеристики да го квалифицираме като обект. 

Всъщност търговското предприятието по чл. 15 ТЗ е бизнеса на търговеца или по-точно юридическият израз на бизнеса на търговеца. От това значение на предприятието изхождат и редица други закони (напр. ЗКИ, ЗБН, ЗППЦК, КСО и др.)

Търговското предприятие е именно съвкупност от права, задължения и фактически отношения, а има и други битиета на термина предприятие, които си имат техните специфики. Т.е. в чл. 15 ТЗ нашият законодател е възприел обектната теория. 

ТЗ не е последователен при нормативното уреждане на предприятието, тъй като не го разглежда само като търговско (като съвкупност от права, задължения и фактически отношения), а влага в този термин и други значения. Търговското предприятие не съвпада напълно (различава се) от вложеното в чл. 1, ал. 3 ТЗ разбиране за предприятие, чийто предмет и обем водят до придобиване на търговско качество на образувалото го лице.

Съгласно чл. 61 ТЗ предприятието се разглежда като субект на правото. И други закони третират предприятието като субект на правото (напр. ЗК, ЗБДЖ, ЗОС, ЗСч, ЗЗК).
### Съдържание (състав) на търговското предприятие (по чл. 15 ТЗ)
Търговското предприятие не е хомогенно, а хетерогенно. Права:

- Вещни права – право на собственост или ограничени вещни права (право на ползване, право на строеж, сервитути и др.) върху движими и недвижими вещи.

- Облигационни права - правото на вземане,

- Нематериални права – правото на търговска фирма,

- Права по трудови правоотношения (в Стефанов го пише)

- Права, свързани с обекти на интелектуална собственост – произведения на науката, изкуството и литературата, марки, полезни модели, изобретения, промишлени дизайни и др.

- Ценни книги.


В търговското предприятие влизат преимуществено имуществени права (вещни и облигационни права), които имат съдържание, което е пряко оценимо в пари и подлежат на счетоводно записване. Там влизат и елементи, които нямат имуществен (пряк стойностен) характер. Такива са правото на фирма, правото на марка, както и фактическите отношения (Стефанов).

Задължения (всякакви) – образуват пасива на имуществото.

- Облигационните задължения (дълговете), 

- Публичноправни задължения към държавата или общината (данъци, такси, митни сборове, акцизи, глоби и др.), 


задължения по сключени трудови договори и др.

Фактически отношения (нематериалните елементи). Какво са фактическите отношения? Те включват много разнородни неща като например: 

- доброто име, 

- клиентелата, 

- каналите за пласиране на продукцията, 

- създадената търговска организация и т.н. 


Сами по себе си тези елементи от фактическите отношения нямат нито икономическа, нито юридическа стойност извън предприятието, но като съставна част на търговското предприятие и чрез взаимодействието си с другите негови елементи (преди всичко правото на фирма и марка), фактическите отношения са важен ценообразуващ фактор при сделките с предприятието.

Колко предприятия може да има един търговец? Има две становища: само едно или няколко. 

!!! tip "Стефанов"

    Той приема първото становище, защото търговското предприятие няма отделна регистрация, каквато имат субектите на търговското право. С тяхното вписване в ТР се счита за вписано и търговското предприятие. 

!!! tip "Съдия Райковска"

    Може един търговец да има и повече от едно предприятие, стига да може да се обособи счетоводното оформяне, балансът и други. Той приема първото становище, защото търговското предприятие няма отделна регистрация, каквато имат субектите на търговското право. С тяхното вписване в ТР се счита за вписано и търговското предприятие. 

!!! tip "Съдия Райковска"

    Може един търговец да има и повече от едно предприятие, стига да може да се обособи счетоводното оформяне, балансът и други.

!!! tip "Калайджиев"

    Всеки търговец (ЕТ или ТД) може да има повече от едно търговско предприятие, без дори да регистрира клон – това личи от Националните сметкови стандарти, които предвиждат възможност за водене на отделна отчетност. Отграничение между търговските предприятия на един търговец се прави на базата на предмета на дейност, а ако са с еднакъв предмет на дейност въз основа на отделното счетоводство. Доказването дали определени елементи са в състава на търговското предприятие става обикновено от счетоводната отчетност. Смисълът от възможността за множество предприятия е прехвърлянето на едно от тях като съвкупност. Поставя се въпрос дали може да се прехвърли част от предприятието, а да се приеме, че има прехвърляне на цялото предприятие – смята се, че могат да се извадят определени права, без обаче да се накърнява същността на предприятието. Според едно съдебно решение прехвърляне на предприятие има дори и само при прехвърляне на фактическите отношения, при положение, че ЕТ още не е започнал да развива дейност и няма права и задължения.

## **Наследство**
### Понятие за наследство
Предмет на наследяването (преминаване на имуществото на едно починало ФЛ към други лица) са наследимите имуществени права и задължения на починалото ФЛ към момента на смъртта му, които преминават към определените със завещание или от закона лица. Т.е. наследството е обектът на наследствено правоприемство.

Наследството като цяло е предмет на наследяване при общото наследствено правоприемство, а при частното - само определени имуществени права (не и задължения). Като съвкупност наследството може да бъде предмет на сделки - ЗЗД урежда продажбата на наследство:

Чл. 212 ЗЗД: Този, който продава едно наследство изцяло, без да посочи неговите предмети, е длъжен да обезпечи само качеството си на наследник. Продажбата на наследство трябва да бъде извършена писмено и подписите на договарящите да бъдат нотариално заверени. Договорът за продажба на наследство, в което има недвижими имоти, може да бъде противопоставен на трети лица само ако е вписан. Чл. 213 ЗЗД. Ако преди продажбата на наследство продавачът е събрал някое вземане или е отчуждил някои предмети, той е длъжен да върне на купувача полученото.

Купувачът е длъжен да върне на продавача това, което последният е платил за задълженията и тежестите на наследството.

### Наследими права
- Собственост и ограничени вещни права - с изключение на правото на ползване;

- Вземанията (облигационните права) с имуществен характер - вкл. претенцията за вреди от непозволено увреждане. 


**Изключения - не са наследими**

- с оглед на личността на кредитора (напр. издръжката; поначало личните неимуществени права се погасяват със смъртта, с изкл. напр. на авторското право, където неимуществените са нужни за упражняване на имуществените));

- сумата по застраховка "Живот" не влиза в наследството (чл. 235 КЗ). 

- според съдебната практика правото на обезщетение на неимуществени вреди не се наследява (Р 2732/1975-I)

Правото върху средствата по индивидуалните партиди на осигурените лица - чл. 170, 245, 289 и 296 КСО (но пенсията не се наследява). Правото на наследяване (при наследствена трансмисия - правото на едно лице върху открито, но още неприето наследство - чл. 57 ЗН). Преобразуващи права с имуществен характер (право да се развали договор, право да се иска определяне на по-голям дял от СИО). Права върху обекти на интелектуална собственост:

Има особени правила за авторското и сродните му права: 

- Имуществените права на автора се наследяват (чл. 32 и 33 ЗАПСП); 

- Неимуществените права "се упражняват от наследниците" - чл. 17 ЗАПСП (с изключение на правото да променя произведението и да спре ползването му;) 

- Срок на защита - до 70 години от смъртта на автора (чл. 27 ЗАПСП);


Права на индустриална собственост по принцип са наследими (ЗПРПМ; ЗМГО). Процесуални права - чл. 227 ГПК. Правото на членство в ЮЛ - правото на членство в ТД също както авторското е комплексно право и съдържа имуществени и неимуществени елементи (Таджер). Поначало неимуществените права и задължения са ненаследими, защото са строго лични. По изключение обаче неимуществено право може да е прехвърлимо, доколкото някои не са създадени с оглед личността. Следователно правото на членство е наследимо само по изключение: 

Акциите се наследяват; Според А. Станева (Тасев подкрепя) - "Наследяване на членството е налице само при същинските капиталови дружества", защото законът не се интересува от носителят на правото. За встъпване в членството в ЖСК има специални правила - чл. 23 ЗЖСК (при смърт на член-кооператор, П и З се наследяват от членовете на семейството му; правото на членство в ЖСК не е имуществено право и затова не може да премине към наследниците по завещание). (М. Марков) при СД и ООД - в зависимост от уговореното в дружествения договор. (Тасев) при т.нар. "персонални юридически лица", при които се държи на личността на титуляра, наследяването е недопустимо.

Съвкупности - търговски предприятие (чл. 60 ТЗ). При наследяване на предприятие, дори правоприемството да е частно, преминават и включените в него задължения. Предмет на правоприемството са и включените в предприятието фактически отношения. 

ЗН не съдържа особени разпоредби относно наследяването на ЕТ. Наследствената маса включва както "личното" имущество, така и предприятието на ЕТ. Друг е въпросът, че "наследниците на ЕТ, които поемат предприятието, могат да запазят и неговата фирма" (чл. 60, ал. 2 ТЗ).

Правни очаквания - погасителна или придобивна давност (М.М. - но наследникът трябва да установи владение); Тр. Тр. не е много сигурно, че става въпрос за наследяване обаче…Тасев не го е споменал.
### Наследими задължения
Задължения, които са прехвърлими - както частноправни, така и публични. Непрехвърлимост по закон (и по естество):

- договорните задължения intuitu personae (напр. по договор за поръчка, освен ако е уговорено друго);

- по закон (напр. по ТПО; за издръжка - императивни забрани);

- непрехвърлимост по силата на договорна клауза обвързва наследниците;


Особена уредба при договора за изработка - чл. 269 ЗЗД: "(1) Ако изпълнителят умре или стане неспособен да извърши работата, договорът се прекратява, освен ако не е бил сключен с оглед личността на изпълнителя и ако наследниците му се съгласят да продължат изпълнението. (2) При прекратяване на договора поръчващият трябва да заплати извършената работа и полезно вложените материали съобразно уговореното възнаграждение."
### Самостоятелно или като елемент от съвкупност
Извод: не всички имуществени права и задължения на наследодателя преминават по наследство. По своя състав и обем наследствената маса не съвпада с имуществото на наследодателя към момента на смъртта му.
## **Работна сила**
Определение за трудов договор (Мръчков): съглашение между Р/С и работодателя, с което Р/С се задължава да предостави работната си сила за ползване на работодателя, като изпълнява работата, за която се е уговорил, и спазва установената трудова дисциплина, а работодателят – да осигури на Р/С условия за изпълнение на работата и да му плаща възнаграждение за извършената работа.(чл. 124 КТ) Всъщност работната сила стои в основата на ТПО въобще.

Предмет на ТД е предоставянето и използването на работната сила. Именно по предмета си се различава от изработката и мандата.

Разлика с договора за изработка: сключва се за определен трудов резултат, а трудовият договор има за предмет процеса на извършване на дадена работа.

Разлика с договора за поръчка: при поръчката довереникът се задължава да извършва само определени правни действия, а при трудовия договор Р/С се задължава да предостави работната си сила и да извършва определена работа (трудова функция), която може да се свежда и до фактически действия.

Работната сила е съвкупността от умствените и физически способности на човека. Тя е неотделима от човека и е неговата способност/възможности за труд. "Предоставянето" на работна сила означава отдаването й на разположение и в разпореждане на друго лице, за да бъде използвана от него. Работната сила е способност, която се съдържа в живата човешка личност и е неотделима от нея. Затова лицето, което я притежава, отдавайки я под наем, поставя и себе си в лична юридическа зависимост, на разпореждане и в подчинение от лицето, на което я отдава (работодателя). Р/С е страната по ТПО, която отдава под наем и предоставя работната си сила за ползване от другата страна. Работодателят е страната, която наема работната сила на Р/С за ползване. Затова работодателят, разполагайки с работната сила, разполага и с личността на Р/С. Това разполагане не е неограничено. Тази зависимост е юридическа зависимост, тъй като Р/С е длъжен да се подчинява на нарежданията на работодателят. Неговия труд е несамостоятелен и зависим. 

Трудът е форма за използване на работната сила. В самото предоставяне на работна сила е вложена идеята за труда като нейно използване от лицето, комуто е предоставена. "Трудът" е целесъобразна човешка дейност, при която човекът, използвайки своя физически и психически капацитет, създава блага, които имат потребителска стойност. (целесъобразна – не е самоцел; потребителска стойност – създават се блага, служещи за задоволяване на човешките потребности).

