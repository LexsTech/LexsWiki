---
title: Въпрос 50
---
# **Въпрос 50. Състезателност. Официално начало.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2050.mp3" type="audio/mpeg">
        </audio>
    </div>

## **Състезателност.** 
Уреден е и на конституционно ниво в чл. 121 КРБ; чл. 12 НПК. И в двата случая става дума за съдебен процес, защото когато е съставяна Конституция не е имало съдебен надзор в досъдебното. Но се има предвид и в съдебния надзор на досъдебната фаза. 

В чл. 6 от ЕКПЧ не се говори за състезателност, но има две понятия от практиката на Европейския съд по правата на човека:

Принцип на равенство на оръжията – да се осигури равна възможност на всяка от страните да представя пред съда своята теза, т.е. доказателства, да сочи фактически и правни аргументи. 

Фундаментално право на състезателен съдебен процес – когато говорим за това право Европейския съд има предвид равна възможност на всяка от страните да опознава делото и да оборва тезата на противната страна. 

От текста на КРБ и НПК излиза че състезателност има само в съдебната фаза, но това не е точна така. 

В ал. 2 има опит да се изрази състезателността чрез равни права на страните, но това не е достатъчно. Това е един от принципите за които е предвидено изключение ex lege, т.е. възможно е закона да допусне неравни права. 

Принципите са ръководни идеи с които се съобразява и законодателя и правоприлагащите органи. Идеята за състезателността отразява разбирането, че в спора се установява правилната теза. Именно спорното наказателно производство цели да избегне едностранчивостта и да се стигне до правилно решаване на делото. 

Първото изискване е за разпределяне на трите основни функции в ръцете на различни субекти. Акцент има върху ръководно-решителната функция. 

Ръководно-решителната функция се предоставя на съд, но за да има състезателност съдебния орган да отговаря на съществени изисквания. Тези изисквания са международен стандарт, регламентиран в чл. 6, параграф 1. Съдът трябва да е законен – да е създаден в съответствие със закона, а не ПНА. Това значи съдиите и съдебните заседатели да са назначени по определен ред. 

На второ място, броя на съдиите и съдебните заседатели трябва да отговаря на предвидения в закона – чл. 28. Нарушаването на това изискване прави състава незаконен. Незаконните състави са едни от абсолютните процесуални нарушения – чл. 348. 

Освен че трябва да е незаконен състава съдът трябва да е независим. Чл. 12 е независимост на държавните органи – истински независим може да бъде само съда. Следващото изискване е съдът да е безпристрастен. В НПК се говори за непредубеден и незаинтересованост, които заедно са равнозначни на безпристрастност.

В практиката на СЕС има обективен и субективен тест за безпристрастност. Субективния елемент е свързан със субективното отношение на съда към предмета на делото към страните и при него става дума за прояви и действия на съдебния състав, които изразяват подобно субективно отношения. Тя се презумира. Но по-голям значение има обективния тест – извън поведението, действията и актовете на съда, тук става дума за такива факти които са обективни и установими от които факти подсъдимия и другите участници могат да стигнат до извода че този състав не би действал безпристрастно.

Чл. 29, ал. 1 показва основанията за отвод на съдиите и съдебните заседатели, което е израз на разбирането на обективния тест за безпристрастност. Обобщено изискванията към съда са да е законен, независим и безпристрастен. 

На следващо място състезателността се свързва с наличието на страни – онези субекти в съдебната фаза които осъществяват ФО, ФЗ, ФПГИ или ФПЗГИ. Чл. 253 изброява тези страни като има спор дали това е изчерпателно. Чл. 6, ал. 2 КРБ и чл. 11 НПК дават вътрешната уредба на следващия принцип. В чл. 14 от Конвенцията нещата са по-различни.
### Условията, на които трябва да отговаря една процедура, за да се определи като състезателна
В наказателния процес трябва да са ясно очертани трите основни функции- обвинение, защита, ръководство и решаване. Функцията по обвинението и по ръководство и решаване не само трябва да се осъществяват от различни държавни органи, за тези държавни органи, изискването е, да могат да действат самостоятелно и да не са подчинени един на друг.

Съдът, който решава делото, трябва да е създаден в съответствие със закона, а това означава, че трябва да отговаря на следните изисквания:

1. съдебните състави, които разглеждат делата, трябва да се определят не ad-hoc за всеки конкретен случай, а да са предвидени тези състави в закона ( чл. 28 НПК );
2. . съдът да разполага с пълна компетентност, което означава да има правомощия, да установява фактическите положения по делото, така и да прилага закона;
3. съдът трябва да е независим и безпристрастен, което означава както обективно, така и субективно;

Страните трябва да имат еднакви възможности, както да обосноват собствената си теза, така и да оборят тезата на противната страна, а това означава, че страните трябва да имат еднакви права при допускането, събирането, проверката и оценката на доказателствения материал.

Страните, освен да имат равни права, трябва да са и равнопоставени, което означава, че на всяка страна трябва да е осигурена възможност да представи своята теза, включително и доказателствата си, но при условия, които не я поставят в по-неизгодно положение от това на другата страна.

До този момент, както е видно и от чл. 12, ал. 1 НПК, състезателно е само съдебното производство, следователно досъдебното не е, но трябва да се съгласим, че след съдебната реформа от 1999г. състезателност има и на досъдебната фаза, искане за мярка за неотклонение, и това са всички случаи, когато дадени въпроси на ДФ задължително се решават от съд.

Това са всички случаи, когато дадени въпроси от досъдебната фаза задължително се решават от съда (налагане на мерките за неотклонение – задържане под стража и домашен арест, налагането на всички обезпечителни мерки, обезпечаването на гражданския иск, на глобата, на конфискацията) – вж. повече в „Теория и практика на съдебното производство по наказателни дела (състезателност)“ – Ивайло Цонков. 

Принцип на състезателност и служебното начало, което се изразява в задължението на съда да събира доказателства по собствена инициатива, когато страните не са направили такова искане. Когато съдът събира служебно доказателства, няма състезателност! 
### Важни тези
Първата: когато съдът събира служебно доказателства, то тогава няма състезателност. Втората: теза на проф. Павлов - служебното събиране на доказателства от съда е част, елемент от принципа на състезателността. Третата, според д-р Цонков, служебното начало не е несъвместимо с принципа на състезателността, но то, служебното начало, не е част, елемент от този принцип. Служебното начало е гаранция за състезателността!

## **Официално начало.**
Официално начало – принципът за действия ex officio; служебно начало – срещат се и двете понятия. Този принцип значи, че съдът и органите на досъдебното производство упражняват своите правомощия служебно, без да е необходимо да имат нарочно подканване за извършване на съответното действие. Този принцип не е регламентиран в НПК с изричен текст. Извежда се от задължението на държавните органи за разкриване на обективната истина – чл. 13 НПК. Органите, които упражняват процесуално ръководство в досъдебното производство и съдебната фаза, са длъжни да доведат процеса докрай без да има специални искания за това. 

Изключенията са две:

Едното изключение е свързано с делата от частен характер – образуването им става по тъжба на пострадалото лице. Прокурорът само в изключителни хипотези може служебно да образува дело от частен характер.

Привеждането на присъдата в изпълнение - чл. 414, ал. 1, т. 3 НПК – допуска наложеното наказание по дела от частен характер да не бъде изпълнявано, ако преди започване на изпълнението му частният тъжител е поискал това.

Този принцип не е прокламиран в конституцията не е изрично посочен в НПК. Той се извежда от формулировката на чл. 13 НПК. Той гласи, че съдът, прокурорът и разследващите органи са длъжни да вземат всички мерки, за да осигурят разкриването на обективната истина. Както се вижда НПК свързва този принцип с разкриването на обективната истина. Всяко едно правомощие на съда мое да се разглежда като проявление на принципа на официалното начало. Този принцип означава, че съдът служебно ex oficio образува наказателно производство, когато са налице предпоставките за това, предприема всички необходими действия за придвижване на наказателното производство, взима всички решения, свързани както с хода, движението на процеса, така и осигурява неговото законосъобразно приключване включително и всички условия необходими за постановяване на крайния акт. Свързването на принципа с разкриването на обективната истина означава, че съдът не е безучастен наблюдател. Той е активен участник в процеса. Когато липсват искания на страните за събиране на доказателства, той по своя инициатива ще събере необходимите доказателства, за да осигури разкриването на обективната истина. Принципът на официалното начало задължава съда да се произнесе с присъда дори и в случаите, когато прокурорът откаже да поддържа обвинението, тъй като това действие не може да десезира съда. Дори и в тези случаи той може да постанови осъдителна присъда. 

Видно от формулировката на чл. 13 принципът се отнася за всички органи, които осъществяват функцията по ръководство и решаване. По нашия НПК има много малко случаи, в които се допуска дискреция на съда и съответно на прокурора и разследващите органи. Тази дискреция или прилагането на принципа на опортюнитет е изключение. Принципът, залегнал в НПК е принципът на легалитет. Държавните органи са длъжни да извършат действието, правомощието във всички случаи, когато са налице законовите предпоставки. Съдът може да направи преценка дали ще съедини делата или не, прокурорът може да прецени дали ще подпише споразумението или не. 

Принципът на официалното начало има няколко изключения. На първо място изключения са налице по делата от частен характер. По тези дела се допуска волята на пострадалия да предизвика прекратяване на процеса. При оттегляне на тъжбата от страна на пострадалия съдът е длъжен да прекрати делото. От волята на пострадалия зависи дали ще бъде образувано съдебно дело. Тук е разликата с наказателните дела от общ характер, където прокурорът няма право на преценка дали да внесе обвинителен акт. При наличие на законовите предпоставки той е длъжен да осъществи това свое правомощие – да изготви или не обвинителен акт. В чл. 48-50 НПК се предвижда възможност прокурорът да встъпи, да образува или да продължи наказателно дело за престъпление от частен характер. Това става, когато поради безпомощно състояние или състояние на зависимост от извършителя на престъплението пострадалият не може да защити правата си. В тези случаи след встъпването, съответно образуването/продължаването от прокурора, делото продължава като дело от общ характер. Друго изключение при делата от частен характер при прилагането на принципа на официалното начало е възможността съдът да освободи от изпълнение на наложеното наказание осъдения по волята на пострадали преди да е започнало изпълнението. 

Има известни изключения и при делата от общ характер. На първо място това е категорията дела условно наречени частно-публичен характер. Делото се образува по тъжба на пострадалия до прокурора. За започването на делото е релевантна волята на пострадалия, но не и за неговото приключване. Веднъж вече подадена тази тъжба до прокурора делото се развива при пълно проявление на официалното начало т.е. пострадалият по тези дела не може да десезира съда. Волята на пострадалия няма значение. 

Втората категория дела от общ характер, при които е налице изключение на официалното начало е при така наречените дела от публично-частен характер. При тези дела тяхното начало се поставя при пълно проявление на принципа на официалното начало. Образуването им зависи само от волята на прокурора. Приключването им обаче е поставено в зависимост от волята на пострадалия. Тук е налице ограничение на официалното начало. При наличие на съответно искане на пострадалия съдът е длъжен да прекрати делото.
