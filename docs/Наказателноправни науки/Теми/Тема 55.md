---
title: Въпрос 55
---
# **Въпрос 55. Обвиняем.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/LexsTech/LexsWiki/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2055.mp3" type="audio/mpeg">
        </audio>
    </div>

## **Общи положения**
В чл. 54 е направен опит да се дефинира понятието обвиняем като лицето което е привлечено в качеството на обвиняем по условията и по реда на НПК. По нашия НПК лицето се привлича като обвиняем най-напред в хода на разследването, което се нарича в практиката на ВКС предварително обвинение. След приключване на разследването се изготвя обвинителния акт от прокурора. Това според съдебната практика е окончателното обвинение. 

Фигурата на обвиняемия се конституира само на досъдебна фаза, защото след като се внесе ОА в съда и съда предаде обвиняемия на съд това лице вече се конституира като подсъдим. По нашия НПК фигурата обвиняем никога не е фактическа фигура (както е в американското право). Тя е винаги наказателнопроцесуална, защото обвиняем може да се конституира, едва след като е образувано производството и е започнало разследването.

Обвиняемият е субект на наказателния процес – той има много и различни права, които му помагат да осъществява функцията по защита.

На досъдебната фаза обвиняемият е субект на наказателния процес и осъществява функция по защита. В хода на разследването фигурата на обвиняем се конституира, ако са събрани **достатъчно доказателств**а за вината на лицето в извършване на престъплението – чл. 219, ал. 1 НПК. По ал. 2 на същия текст е допуснато едно изключение, когато обвиняемия може да се конституира и без достатъчно доказателства с протокола от първото действие по разследването срещу лицето.

В тази връзка следва да се разгледа и Тълкувателно решение № 2 от 2002 година, според което при привличане на обвиняеми му се повдига едно предварително или работно обвинение, а с обвинителния акт от прокурора се повдига окончателното обвинение.
## **Обвиняемият е централна фигура в наказателния процес** 
В доктрината и практиката се приема че обвиняемият е централна фигура в процеса. Трябва да посочим онова, което е изключително за него. Аргументите за това, че е централна фигура са: 

Обвиняемият е не просто участник, той е нещо повече – субект на наказателния процес. Това не е изключително разбира се, защото и пострадалия е субект и ЧО са субекти и т.н. 

Обвиняемият е единствената, трайна процесуална фигура, защото може да вземе участие във всички извършвани процесуални действия, а не само да участва епизодично в някои от тях. Обвиняемият е единствения субект на процеса, измежду всички граждани, който е задължителен субект на процеса, защото: 1) Прокурорът не може да изготви ОА срещу конкретно лице и за конкретно престъпление, ако преди това в хода на разследването същото това лице за същото това престъпление не е било привлечено като обвиняем; и 2) Вярно че разследването може да се осъществи и без да се привлече обвиняем, но ако след изтичането на срока за разследването не се съберат достатъчно доказателства и не се привлече обвиняем процесът не може да продължи, той се спира.

Обвиняемият в качеството си субект на процеса притежава многобройни права, както са изброени, макар и неизчерпателно, в чл. 55 НПК. 

Обвиняемият у нас може да има защитник от момента на конституирането му като такъв. Във Франция например не е така. Нещо повече - защитникът може да участва още в първото действие, което се провежда с участието на обвиняемия – и това е предявяването на постановлението за привличане на обвиняем. 

Обвиняемият е единственият субект, за когото се отнася презумпцията за невиновност и благодарение, на която той няма тежест на доказване! Нещо повече – тежестта на доказване никога не може да се прехвърля върху него. Обясненията на обвиняемия имат огромно значение за доказването, но при оценката на дадените обяснения (дали говори истина или не) винаги трябва да бъде съобразено, че обясненията на обвиняемия имат двойствена природа. Те се явяват едновременно доказателствено средство и средство за защита. 

По нашия НПК обвиняемият винаги дава обяснения, а не показания като свидетел, както за собствената си престъпна дейност, така и за престъпната дейност на своите съучастници. Обвиняемият в това си качество никога не може да се разпитва като свидетел! Има две изключения, когато обвиняемият може да се разпитва като свидетел само при положение че е загубил това си процесуално качество. Това са случаите когато по отношение на обвиняемия производството е прекратено и делото в продължило по отношение на другите обвиняеми. Вторият случай е когато по отношение на обвиняемия е постановена присъда, а делото е продължило по отношение на другите обвиняеми.
## **Права на обвиняемия**
### Да знае за какво престъпление е привлечен и въз основа на какви доказателства – чл. 55, ал. 1
Задължителен реквизит на постановлението за привличане на обвиняем и на протокола от първото действие по разследването срещу лицето е посочването на деянието, за което лицето е привлечено като обвиняем и правната му квалификация – чл. 219. Обвиняемия и неговия защитник може да се запознаят с неговото съдържание и срещу подпис да получи копие от него. Тези правила за заложили именно този принцип, че всички действия срещу обвиняемия могат да бъдат извършвани само ако същото бъде привлечено като обвиняем.

Според Европейското законодателство доказателствата по обвинението трябва да бъдат направени достъпни за обвиняемия най-късно да започване на съдебния процес. В нашия закон това изисква е преизпълнено, като е дадена възможност по преценка на прокурора да се предоставят доказателства или да се направят такива известни на обвиняемия, ако това няма да затрудни разкриването на истината.
### Правото да дава или да откаже да даде обяснения по обвинението
Даването на обяснения е винаги право на обвиняемия, но не и задължения. Същия не може да свидетелства и никога не може да заема ролята на свидетел, преди да е приключил наказателния процес. Това негово право е строго лично действие, затова обясненията не могат да се дават писмено или от друго лице.

Отказа да се дадат обяснения не може да се тълкуват в негова вреда, нито от съда нито от прокурора. В тази връзка евентуално самопризнание на част от фактите или на цялото деяние може да е смекчаващо обстоятелство, но декларирането на неверни факти или изцяло премълчаване не може да е утежняващо за положението му. Той не е свидетел и не носи отговорност за лъжесвидетелстване, но може да носи отговорност за набедяване или за подбуждане към лъжесвидетелстване.

Даването на обяснения, както другите доказателствени способи не са ограничени със срок и на всеки етап обвиняемият може да упражнява това си право. В тази връзка ако съда откаже да изслуша обвиняемия или прокурора откаже да разгледа обясненията това е винаги съществено процесуално нарушение.
### Правото на обвиняемия да се запознае с делото
Това право, като другите права на обвиняемия е неограничено, без значение каква мярка за неотклонение е приложена спрямо него. Той може да се запознае с всички приложени по досъдебното производство материали и да направи извлечения от същите. Допълнително има задължителен етап на предявяване на разследването на който обвиняемия може да се запознае с пълния набор от доказателства и доказателствени средства, които ще се използват срещу него.

Скриването на някои от материалите, като например протоколи от разпит на свидетели и други е съществено процесуално нарушение винаги. Ако след предявяване на разследването се съберат нови материали, то пак трябва да се извърши предявяване.

Неограничения достъп до материали уви в българското право не означава напълно безплатен. За извлечения и копия от доказателствата следва да се заплати определената такса. Достъпа до делото винаги е безплатен и направата на саморъчни преписи от страна на защитника или обвиняемия винаги е безплатно.
### Да представя доказателства.
Тази разпоредба трябва да се тълкува разширително в смисъл, че обвиняемият няма право само да представя доказателства, но и да изисква събирането им. Това както споменахме многократно не е обвързано от срокове.

При отправяне на такова искане винаги следва органа пред, който е отправено да даде мотивиран отказ или разрешение. Подобен пропуск би бил съществено процесуално нарушение и би ограничило правата на обвиняемия. Това обаче не може да е предпоставка за връщане на делото на досъдебното производство, тъй като това може да се отстрани в съдебното следствие.
### Да прави бележки, искания и възражения.
Подобно като доказателствата не са ограничени във времето от срок или конкретен етап, макар и да се предвидени на отделни моменти изрични срокове, през които могат да се направят. Същите също трябва да получат отговор с мотивирано становище.

### Правото на обвиняемия да участва в наказателното производство.
На досъдебна фаза правото на обвиняемия да участва е донякъде ограничено, защото той не може да вземем участие във всяко действие, тъй като това би попречило на разкриването на обективната истина.

На съдебната фаза достъпа на обвиняемия е напълно неограничен и всяко ограничения в тази посока е съществено процесуално нарушение на неговите права.
### Правото да обжалва актове, които накърняват неговите интереси
На досъдебното производство всички актове, които не подлежат на съдебен контрол, подлежат на прокурорски такъв по чл. 200 НПК. Това не е ограничаване на права, тъй като до края на разпоредителното заседание обвиняемия може да повдигне възражения за всички процесуални нарушения извършени на досъдебното производство.

### Правото да има защитник
Има три различни вида на защита на обвиняем – доброволна, задължителна и абсолютно задължителна. Без значение в коя от хипотезите попада обвиняемия, същия винаги може да се обърне към решаващия орган на дадения етап и да поиска безплатна адвокатска защита ако не може да си позволи такава.

Допълнително към това защитник може да не е само адвокат, а и всеки роднина по права линия.

Обвиняемия има право на защитена кореспонденция с неговия защитник, както и на самия защитник са предоставени редица самостоятелни процесуални права, които да гарантират защитата на правата на обвиняемия.
