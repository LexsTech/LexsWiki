---
title: Въпрос 37
---
# **Въпрос 37. Престъпления по служба.**

## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2037.mp3" type="audio/mpeg">
        </audio>
    </div>

## **Престъпления по служба**
Тук говорим за нова глава – осма – Престъпления против дейността на държавните органи, обществени организации и лица, изпълняващи публични функции. Първия раздел е престъпления против реда на управлението. Той не се разглежда в конспекта. Особеността между него и следващия раздел две – престъпления по служба, е субекта – винаги длъжностно лице, все пак говорим за престъпления по служба, тоест лицата в системата на държавния апарат. Осъществяват се отвътре от самите длъжностни лица, които имат определени правомощия в органите на държавна власт. Престъпленията по служба и преди всичко основният състав измежду тях (чл. 282) са много често предмет на разглеждане от правораздавателните органи. В този смисъл са и често предмет на осъждане от доктрината. Наричат тези престъпления общи длъжностни престъпления като по този начин и в доктрината се цели да бъдат отграничени от редица други състави – а именно специалните длъжностни престъпления. И самата практика сочи, че до 282 се стига, когато не са налице условията да бъде повдигнато обвинение по някой от специалните състави. Въпреки, че има специфично уточнение в закона, вие винаги трябва да имате предвид длъжностното присвояване по чл. 201. Ако присвои вещи, ще извърши присвояване. Ако едно длъжностно лице не положи достатъчно грижи по отношение на имуществото и от това претърпи вреди – чл. 219 безстопанственост. Ако състави документ с невярно съдържание – документно престъпление. Фактически това престъпление се нарича най-общо по служба, доколкото то винаги се съотнася като обща разпоредба към специалните норми в другите глави и раздели на НК. И тези затруднения идват от обстоятелството, че чл. 282 пасва на всяка една хипотеза, но понякога се допускат непоправими грешки. Например с оглед на обекта. Трябва да имате предвид кои обществени отношения се засягат – винаги проверявайте раздела и глава и след това съпоставяйте с деянието. Ако деянието не засяга общия родов обект на раздела или на главата, то това не е правилния състав. Тук главата е посочена като престъпления против дейността на държавните органи, следователно не може лице, което работи в банка да извърши такова престъпление, защото е свързано с нормалното функциониране на държавните органи. Все свързани с публичната власт. Субект на престъплението по чл. 282 е длъжностно лице, но при уточненията, които вече направихме – длъжностно лице, чиито функции са свързани с осъществяване на държавната власт, работи в държавен орган, а не въобще. Защото има длъжностни лице в стопанската сфера, други – на други места и те не биха могли да са субект. Трябва да се изхожда и от анализа на главата – орган на власт и представител на обществеността, както са легално дефинирани в чл. 93, т. 2 и 3 НК. Най-общо това престъпление може да бъде характеризирано като нарушаване на служебни задължения. Основна негова характеристика е, че деянията са във връзка със службата на длъжностното лице. В този смисъл са същински длъжностни престъпления. Формите на изпълнителното деяние. Те са няколко. 

Най-напред – когато длъжностното лице наруши своите служебни задължения. Очевидно, че и тази норма на НК има елементи на бланкетност. Защото за да прецените дали поведението на длъжностното лице е законосъобразно или попада в хипотезата на чл. 282, трябва да сте наясно със служебните задължения на съответното длъжностно лице, а те трябва да са уредени в НА извън НК. Касае се до действия, с които длъжностното лице нарушава предписанията на своята служба. 

Втората форма на изпълнителното деяние е пасивно поведение, бездействие – когато не изпълни служебните си задължения. И тук важи всичко казано за бланкетни елементи. 

Трета форма – превишаване на власт или превишаване на права от страна на дееца – дееца излиза извън обхвата на своята компетентност. Разликата между третата и четвъртата се състои в това дали освен качеството ДЛ има и качеството орган на власт, защото само когато има качеството и орган на власт би могъл да превиши властта си. Според съдебната практика – Постановление 3 от 1982 г., превишението може да се изрази в 3 типа поведението и при третата и при четвъртата форма: 

1. Превишение по вертикала – чрез съответното поведение дееца навлиза в компетентността на горестоящо за него длъжностно лице
1. Превишение по хоризонтала – дееца излиза своята компетентност но навлиза в компетентността на ДЛ което без да му е началник има други служебни функции различни от тези поверени на дееца
1. Случаите при които съответното действие или бездействие по служба трябва да се осъществят от колективен орган, а дееца действа еднолично. 

От субективна страна – пряк умисъл и специална цел за набавяне на облага или да се причини вреда. Съгласно редакцията на първата алинея на чл. 282 тук съставът е на създаване на опасност. Тоест, когато с тези свои действия или бездействия последва реална опасност от настъпване на немаловажни вредни последици. Както виждате, отговорността е изтеглена малко по-напред по особения състав. Достатъчно, за да е довършено престъплението, е възникването на опасността. Думата “могат да настъпят” означава това. Ако реално са увредени обществените отношения, случаят е квалифициран по ал. 2 и съответно наказанието е по-високо. Разликата между първата и втората алинея е по отношение на резултата. По алинея две също има и хипотезата при която дееца е не само длъжностно лице, но и такова което взема отговорно служебно положение. Това налага допълнителна преценка относно ролята на длъжностното лице в структурата на съответния държавен орган – не всяко длъжностно лице може да се третира като такова. Обикновено това са длъжностни лица които с оглед конкретното звено осъществява ръководни функции. Другата хипотеза – ако са настъпили значителни вредни последици.

В този раздел втори има и някои други състави, свързани с длъжностното поведение, със службата на длъжностното лице, които се явяват специални случаи по отношение на вече разгледаното престъпление по чл. 282. Такъв например е съставът по чл. 282а. Там се има предвид, когато става дума за някакъв разрешителен или лицензионен режим, длъжностното лице откаже да го издаде или забави неговото издаване. Това по същество е неизпълнение на задължение, влиза в хипотезата на чл. 282, но законодателят е решил да го обособи в отделен състав. Във всеки случай се има предвид още по-специфична защита. Гражданинът стои в характерната поза пред гишето /навежда се все едно се обляга/ и длъжностното лице се бави. 

Чл. 283 – използва своето служебно положение. От обективна страна изпълнителното деяние се изразява в използване служебното му положение. Субект е пак длъжностно лице, особен. Субективна страна – пряк умисъл и цел – да се набави за себе си или за другиго противозаконна облага. Това е корупционно престъпление в широк смисъл – не се обвързва с извършването на конкретно действие по служба. Тук се експлоатира качеството си заради очакване обща благоразположеност от страна даващия облагата от съответното длъжностно лице. Това престъпление се извършва извънслужебната дейност на дееца. 

Има и някои специални състави, свързани със служебната функция и качеството на длъжностното лице, свързани със служебната тайна. Това са чл. 284, 284а. Най-общо казано за тях е обстоятелството, че едно длъжностно лице по служба разполага със средствата, класифицирани като служебна тайна и отговорността възниква при тяхното разгласяване. Особеностите са по отношение на това дали е предоставено на което и да е лице или се касае за някаква специална информация и т.н. Коя информация е служебна тайна казва специалния закон за класифицирана информация. 

И на последно място заслужава да се отбележи престъплението допустителство по служба – чл. 285. Споменавали сме го при умишлената безстопанственост по чл. 119 – там казахме че става дума за специална хипотеза на допустителство по служба и казахме че има обща хипотеза по 285. 

Следователно следват тези изводи – трябва да има отношение на власт и подчинение. Едното да може да издава задължително разпореждания на другото. Второ, подчиненото лице извършва някакво престъпление, свързано със служба. То може да бъде от различен характер. Важното е да е свързано със служба. Трето, началникът, ръководителят знае за това. Той има ясна представа в съзнанието си, че подчиненият извършва престъпление по служба. И четвърто, той не се противопоставя. Като началник той има възможност чрез задължителните предписания да прекрати, но просто бездейства и по този начин “съдейства” на другото лице. Тук не бива да правите грешка относно формата на вината. Тук допускането е форма на изпълнителното деяние, а не указание за косвен умисъл. Напротив, длъжностното лице съвсем ясно трябва да съзнава, че подчиненият му извършва престъпление и съзнателно да допусне това да се случи. Разбира се, има и други състави, свързани със СРС, служителите под прикритие.

От субективна страна допустителството се характеризира с умисъл. Да припомним по общо че всяко допустителство както и всяко укривателство както и всяко недоносителство **не представляват по съществото си съучастие в престъплението** което се допуска, укрива или не се донася. Защо е толкова трудно да си го обясним това? – ДЛ което допуска негов подчинен да извърши умишлено престъпление, бездействайки способства да се извърши престъплението. Между неговото бездействие и извършеното допуснато престъпление има причинна връзка, което по принцип е условие да имаме съучастие. На следващо място при една от формите на съучастие – помaгачество, се допускаше отклонение от общия умисъл, казахме че е достатъчно този който подпомага да съзнава че с поведението си допринася без да е необходимо подпомогнатия да съзнава този факт че е подпомогнат. Тогава защо допустителят не се третира като помагач, а се налага да се криминализира неговото поведение на собствено основание? – защото това изключва на общност се допускаше само когато поведението се изразява само в активно поведение. Когато имаме липса на поведение. Това е основната разлика между допустителство и помaгачество.
