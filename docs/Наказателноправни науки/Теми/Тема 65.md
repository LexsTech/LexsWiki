---
title: Въпрос 65
---

# **Въпрос 65. Веществени доказателствени средства.**
## **Аудио лекция**
  <div class="ready-player-1">
        <audio crossorigin>
            <source src="https://github.com/LexsTech/LexsWiki/raw/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2065.mp3" type="audio/mpeg">
        </audio>
    </div>

При тях възпроизвеждането на факти от обективната действителност става по веществен път.

Могат да се групират в две подгрупи:

Веществени доказателствени средства, изготвени без използване на СРС: те са изчерпателно изброени в чл. 125, ал. 1 НПК - фотоснимки, диапозитиви, кинозаписи, видеозаписи, звукозаписи, записи върху носител на компютърни информационни данни, планове, схеми, отливки или отпечатъци.

Веществени доказателствени средства, изготвени чрез използване на СРС: те не са уредени в НПК, но чл. 125, ал. 2 мълчаливо препраща към чл. 2 ЗСРС, където са изброени (СРС-а са техническите средства и оперативните способи за тяхното прилагане, които се използват за изготвяне на веществени доказателствени средства – кинозаписи, видеозаписи, звукозаписи, фотоснимки и белязани предмети (ал. 1). Технически средства са електронни и механични съоръжения, както и вещества, които служат за документиране на дейността на контролирани лица и обекти (ал. 2). Оперативни способи са наблюдението, подслушването, проследяването, проникването, белязването и проверката на кореспонденцията и компютризираната информация, контролираната доставка, доверителната сделка и разследването чрез служител под прикритие, които се прилагат при използването на техническите средства.)

За някои веществени доказателствени средства НПК предвижда дълъг и сложен ред за изготвянето им – чл. 238 – 240 сочат реда за изготвяне на кино-, видео- и звукозаписи от различни способи за доказване. За други изобщо не е предвиден ред за изготвяне в НПК – снимки, схеми, скици.

Веществените доказателствени средства са по своето естество предмети, точно както са предмети и веществените доказателства, но въпреки това между тях има съдържателна разлика. Предметите, които са веществени доказателства са част от самото събитие на престъпното деяние и затова се доказват по начина, по който се доказват и всички други факти от предмета на доказване. Предметите, които са веществени доказателствени средства се изготвят от компетентен орган по правилата на НПК и именно затова държавните органи нямат задължение a priori да доказват верността на възпроизведеното чрез веществените доказателствени средства. За тях се приема, че след като са изготвени по правилата на НПК за тях съществува законова гаранция, че няма манипулиране и фактите се възпроизвеждат вярно.

Впрочем това правило важи и за разликата между всякакви доказателства и доказателствени средства! Когато става въпрос за доказателствено средство автентичността и верността на възпроизвеждането не се доказва a priori, а се приема, че то е правилно, тъй като се извършва по НПК. При доказателствата, тъй като са факти от обективната действителност част от събитието на престъпното деяние, трябва да се докаже a priori тяхното съществуване или несъществуване. Всякакви видове записвания и изготвяне на снимки, ако е по реда и правилата на НПК е веществено доказателствено средство.

Проблемът е: могат ли да се използват по наказателни дела записи и снимки, ако са направени случайно или не, но не от компетентен орган и не по реда на НПК? Въпросът може да се реши вярно, само ако се има предвид чл. 32, ал. 2 КРБ. Тя съдържа две хипотези:

Никой не може да бъде следен, сниман или записван без негово съгласие, освен ако е предвидено в закон. Такъв закон е именно ЗСРС. Ако се тълкува по аргумент за противното следва, че всякакви видове записи и снимки без знанието на лицето не могат да се използват по наказателни дела, защото са изготвени в нарушение на основни конституционни права на гражданите.

Никой не може да бъде следен въпреки изричното му несъгласие, освен в предвидените от закон случаи. Такива случаи са предвидени в ЗМВР, съгласно който всеки обвиняем трябва да бъде сниман и да му се вземат пръстови отпечатъци. Ако не е съгласен се иска разрешение от съд и снимките ще са веществени доказателства.

Когато записите или фотоснимките са направени по реда и правилата на НПК, те се оценяват винаги като веществено доказателствено средство. Второ правило – когато записите и фотоснимките са направени извън образувания наказателен процес, не от компетентен орган и не по правилата по НПК, но са направени на място с поставена предупредителна табела, че обектът е под наблюдение, в този случай информацията може да се използва по наказателните дела, но не като доказателствено средство, а като веществено доказателство, защото не са направени в нарушение на КРБ, а са направени със знанието на лицето и такава е и практиката на ВКС. Записите, които са направени в обекти с предупредителна табела са законно направени записи и в тази хипотеза няма нарушение на чл. 32 КРБ, според който текст никой не може да бъде записван и фотографиран без негово знание, но когато става въпрос за предупредителна табела, то очевидно, че записът е направен с мълчаливото съгласие на лицето, а не без негово знание, затова е законен. Първата хипотеза, когато има предупредителна табела, се презумира, че сме дали мълчаливо съгласие, но тази презумпция може да бъде оборена – предупредителните табели трябва да са така поставени, че гражданите без да положат особени усилия да забележат тази табела. Но нашият ВКС е категоричен, че могат да се използват, но като доказателство. Когато записът е направен по реда и правилата на НПК е доказателствено средство, когато е направен не е по реда и правилата на НПК, но с мълчаливото съгласие, ВКС е категоричен, че се използва, но като доказателство. Но проблемът е, когато е тайно в нарушение на чл. 32 КРБ, запишем някого не по реда и правилата по НПК, може ли да се използват като доказателствен материал? – Според ВКС всякакви частни записи, направени на разговори с обвиняемото лице не могат да се използват по наказателни дела, включително и като доказателство, защото са изготвени в нарушение на КРБ. Второ, как решава въпросът когато са направени снимки и записи без знанието на лицето към момента на извършване на престъплението, при това направени случайно – практиката на съдилищата в република България е различни – едни ги приемат като веществени доказателства и се назначават експертизи и се позовават на тях, а други Съдилища не ги приемат като доказателства с мотива, че са незаконни, защото му накърняват честта и достойнството. Проф. Чинова в тази ситуация смята, че няма да се приемат като доказателство. Практиката на ВКС тепърва ще се разбере. Според практиката на Съда в Страсбург, когато става въпрос за използване на доказателства, получени в нарушение на чл. 8 ЕКПЗЧОС, според която се забранява накърняването на личния, семейния живот, на кореспонденцията, това е нашия чл. 32 КРБ, Съдът трябва да съобрази няколко фактора, първо, че при използване на информация, която е придобита на чл. 8 ЕКЗПЧОС, това не води автоматично до нарушение на чл. 6 ЕКЗПЧОС, тоест не води до несправедлив процес, в такъв случай при използването на такова доказателство трябва да се съобрази тежестта на нарушението на закона в резултат на което е получено доказателството, после трябва да се съобрази дали нарушението е умишлено или не е умишлено, дали е извършено от държавен орган или от частно лице (вж. Хетел срещу Чехия), съобразява се каква е тежестта на обвинението, доколко нарушението е отразимо на тежестта на доказателствения материал, след което се прави теста за оценка на баланса на интереси. Емблематично дело в тази връзка е Шенг срещу Швейцария – поръчал Шенг на Поти да убие съпругата му, образувано е наказателно дело, но нямало достатъчно доказателства и тогава Шенг се е обадил на Поти, но Поти записал целият разговор и тогава три Швейцарски съдебни инстанции признали, че записът е незаконен, защото е получен при директно нарушаване на чл. 8 ЕКЗПЧОС, но не го изключили като доказателство по делото, признали съдебните власти, че е незаконен, но не го изключили от доказателствата по дело, а Европейският съд е казал, че записът наистина е незаконен и Шенг ще получи обезщетение за причинените му вреди, но няма нарушение на чл. 6, това не прави процесът несправедлив, защото нарушението е направено от частно лице, а не от държавен орган и защото, ако се оцени баланса на интереси, в случая е по-малко важно, че е накърнено правото на кореспонденцията на Шенг от правото на обществото да осигури наказване на тежки престъпни посегателства, каквото е поръчковото убийство. Другото емблематично дело в тази връзка е Кхан срещу Обединеното Кралство. Този Кхан е обискиран заедно с братовчед му и у братовчед му е открит хероин, когато са идвали от Пакистан, месец по-късно Кхан бил на гости при негов приятел трафикант на наркотици, но в дома му имало подслушвателни устройства и тогава Кхан разказал за братовчед му и че хероинът бил негов и братовчед му го е спасил, било образувано дело срещу Кхан и по това дело бил използван този записан разговор, единственото доказателство по делото бил този запис, имаме законно подслушване на един човек по всички правила на Обединеното кралство, по време на това подслушване е записан друг човек, за който подслушването е незаконно, така че записът, който е използван срещу Кхан е незаконен и е бил единствено доказателство по делото, Европейският съд казва „когато доказателството за вината макар и незаконно събрано установява вината пряко и несъмнено и заедно с това няма риск да е недостоверно, тогава вината може да бъде доказана и само с това доказателство“ тоест няма нарушение на чл. 6 ЕКЗПЧОС и процесът продължава да си е справедлив. Но у нас има чл. 177 ал 2 НПК и всичко това ще бъде законно придобито. Тоест у нас няма да се постави този въпрос като случая Кхан. Тоест ще се оценява като доказателствено средство.

При изготвяне на веществени доказателствени средства се привличат технически помощници (чл. 126 НПК).

Веществени доказателствени средства, изготвени чрез СРС, за да са валидно изготвени трябва винаги да ги е имало предварително разрешение на председателя на окръжния съд.

