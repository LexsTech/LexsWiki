---
title: Въпрос 51
---
# **Въпрос 51. Разглеждане и решаване на делата в разумен срок. Централно място на съдебното производство.**
## **Аудио лекция**
  <div class="ready-player-1">
        <audio crossorigin>
            <source src="https://github.com/LexsTech/LexsWiki/raw/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2051.mp3" type="audio/mpeg">
        </audio>
    </div>

## **Разглеждане и решаване на делата в разумен срок.**
С новия НПК от 2006 г. бе въведен принципът за „разглеждане и решаване на делата в разумен срок“. По този начин бе въведено правилото на чл.6, т.1 ЕКПЧОС, а именно „всяко лице, при наличието на каквото и да е наказателно обвинение срещу него има право на гледане на неговото дело в разумен срок“. Във връзка с това нашето законодателство е налице съществена законодателна непълнота, която би могла да бъде преодоляна с последващо изменение на НПК в чл. 55, уреждащо правото на обвиняемия, се предвижда и неговото право образуваното срещу него производство да се разгледа в „разумен срок“. (По сега действащата уредба в чл. 22 НПК е предвидено само задължение на държавния орган да разглеждат и решават делата в разумен срок). Само така законодателството ни би било в пълна мяра на ЕК.

Разглеждането и решаването на делата в разумен срок в чл. 22 НПК е регламентирано по различен начин за съда и за органите на ДП в предвидените в този кодекс срокове. Съгласно ал.1 „съдът разглежда делата в разумен срок“. Буквалното тълкуване на двете алинеи налага изводът, че съдът не е длъжен да разглежда и решава делата в разумен срок. Това означава, че за органите на съда не съществува такова задължение.

Напротив, в НПК са предвидени десетки срокове именно за съдебните органи. Вярно, че неспазването на същите не може да доведе до фатални последици, но това не означава, че съдебните органи не са длъжни да разглеждат и решават делата в разумни срокове.

Аргумент в полза на тази теза е чл. 168 ЗСВ, според който както съдиите, така и органите на ДП носят отговорност при системно неспазване на сроковете в наказателното производство.

В дългогодишната си практика и многобройни решения ЕСПЧ не е посочил релевантният период, в който тече „разумен срок“, нито в относителни, нито в абсолютни цифри. Всякога решението дали е нарушен принципът по чл. 6 т. 1. е въпрос на конкретна преценка за всеки конкретен случай. Във връзка с това е от изключително значение познаването на правилата на съда относно началния и крайния момент на разумния срок.

По отношение на наказателните дела за разумен срок за начало се приема моментът, в който е предявено обвинението, независимо дали е станало с официално известие или чрез извършване на действия, чрез които това се подразбира – лицето започва да живее под страх от наказателно преследване. Началото на срока – моментът, в който лицето разбере, че срещу него има обвинение (че се води наказателно производство). Чл. 219, ал. 4 НПК – моментът на връчването на постановлението за привличане като обвиняем. Европейският съд по правата на човека допуска и по-ранен срок – моментът, в който лицето е разбрало, че по отношение на него се води наказателно разследване – чл. 219, ал. 2 НПК. Пример – при извършване на обиск или претърсване лицето разбира тогава. Но на практика двете действия стават едновременно – с протокола за обиск лицето се привлича като обвиняем.

Когато в самото постановление за образуване се сочи лицето, срещу което е образувано производство – такова лице може никога да не бъде привлечено като обвиняем, но лицето е разбрало, че срещу него се води наказателно производство.

Краен момент – моментът, в който се сложи край на несигурността. Според Европейския съд по правата на човека това е влизане в сила на присъдата, с която лицето е осъдено или е оправдано. Винаги когато има съмнение дали лицето ще продължава, или не да бъде обвиняемо (пример - решението на първа инстанция или обвинителният акт на прокурора и т.н.), крайният момент още не е настъпил.

Разумен срок – НПК не дава критерии. Европейският съд по правата на човека ги дава – три критерия:

Сложността на делото – преценка на обема на доказателствения материал, естеството на фактите, които трябва да бъдат установени, броя на обвиняемите, броя на свидетелите, извършването на действия по делегация в друга държава и т.н.

Поведението на страните – до каква степен то възпрепятства нормалния ход на делото. Има ли вина една от страните за това, че обвинението се бави (например, ако обвиняемият се укрива; или – ако лицето многократно се „разболява”).

Действията на държавните органи – НПК създава добър ритъм на развитие на съдебното и досъдебно производство. Съдът или прокурорът трябва да следят за тези срокове.

Принципът за разглеждане и решаване в разумни срокове е устройствен принцип. Той изисква организацията на процеса да бъде такава, че да може делото да се разгледа и реши в разумен срок, да се създадат такива условия. 

Чл. 22, ал. 1 НПК – принципът се отнася до съда, ал. 2 - до прокурора и разследващите органи и ал. 3 - когато има лице с мярка за неотклонение задържане под стража.

Първо и най-важно условие - чл. 22, ал. 1 НПК - то да се развива в определените от закона случаи. Чл. 234 НПК установява тези случаи. Само по преценка на главния прокурор делото може да продължи повече от установените 6 месеца.

Лицето не може да бъде твърде дълго с мярка за неотклонение задържане под стража – чл. 63, ал. 4 НПК – 2 години за тежки престъпления и 1 година за всички други.

Чл. 271, ал. 10 НПК - отлагането на съдебното заседание не може да бъде по-дълго от 3 месеца. Чл. 308 НПК - мотивите на присъдата също трябва да се постановят в кратки срокове – не по-късно от 15 дни от изготвяне на диспозитива и санкцията.

Какви са санкциите при неспазване на разумния срок? В НПК такива не са предвидени. В други законодателства това се квалифицира като смекчаващи обстоятелства. В България – отговорност по Закона за отговорност на държавата и общините за вреди и търсене на обезщетение срещу държавата в Страсбург пред Европейския съд по правата на човека.
## **Централно място на съдебното производство.**
Принципът е нов като регламентация, но още в отменения НК се говори за тази материя. Чл. 6 Европейската конвенция за правата на човека – „справедлив процес – онзи, който е осъществен от съд”. Принципът е уреден в чл. 7 НПК – съдебното производство заема централно място в наказателния процес. В някои законодателства се използва „главно”, а не „централно” място. И това е по-точното наименование.

Централното място се определя от:

Задачите – целта на събиране на доказателства е обосноваване от прокурора на тезата му на базата на събраните доказателства. Събирането на доказателства в съдебното производство е с цел решаване на делото по същество. Въпросите – само там въпросите могат да се решат по същество и окончателно.

Проявление на основните принципи – всички основни принципи имат пълно проявление в съдебната фаза (пример – само там доказателствата се събират в присъствието на всички страни).

Съдебната фаза е единствената фаза, която е задължителна – с цел гарантиране на основните права и свободи на гражданите – предвижда се право на обжалване, за да може да се проконтролира досъдебната фаза. Досъдебното производство – подготвителен характер – действията в досъдебното производство ползва прокурора, за да може да обоснове обвинението си. В този смисъл то е подготвително и за него.

Някои автори поддържат становище, базирайки се на някои решения (вътрешноправни и на Европейския съд по правата на човека), че съдебната фаза заема централно място във връзка с определени производства, които не отговарят на този принцип - споразумение, съкратено съдебно следствие, където не се събират доказателства. Решаването на делото не е само въпрос на вината и наказателната отговорност, но и събиране на доказателства. В тези производства, дори да не се събират доказателства, минават през съдебен контрол и той е достатъчна гаранция за защита правата и основните свободи на гражданите. Те са въведени с цел баланс на принципа за гаранция за защита правата и основните свободи с принципа на бързина
