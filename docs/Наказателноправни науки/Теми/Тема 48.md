---
title: Въпрос 48
---
# **Въпрос 48. Разкриване на обективната истина. Вземане на решение по вътрешно убеждение.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2048.mp3" type="audio/mpeg">
        </audio>
    </div>

## **Разкриване на обективната истина.**
Уреден е в чл. 121 и чл. 122 от Конституцията и 13 НПК. Има разлика между двете регламентации. В Конституцията се говори за истина и за установяване на истината по делата, а в чл. 13 се говори за разкриване на обективната истина в процеса. Каква е разликата. Конституцията от 1991 г. е израз на новите философски възгледи, които какви са – никой не може да каже. Тогава са казали – всичко старо го отричаме и обективната истина се маха. Но в наказателния процес се запазва старата категория. Има се предвид нещо съществуващо извън познаващия субект – съществуващо обективно в действителността. Някои тогава са казали – формална истина и са щели на косъм да го приемат в Конституцията. В Конституцията пише по делата се установява истината, а в НПК – се разкрива истината. Идеята е истината, като краен резултат. Разкриването е самият процес, а установяването е крайният резултат.

Какво означава истината, както е регламентирана в Конституцията, да бъде установена. Идеята е да се приеме такъв процесуален закон, който да позволи в наказателните дела да се установява истината. Това означава, че процесът в структурата си и във функционирането трябва да позволи страните да бъдат равнопоставени, да могат да осъществяват своите процесуални права, за да могат чрез събирането на доказателствата, да съберат истината в процеса. Второто, което означава – не следва да има в процеса формални доказателства. Формалните доказателства – такива, които законодателят или практиката е установила отнапред дадена доказателствена стойност (например самопризнанието). Сега действащият НПК – самопризнанието се цени заедно с другите доказателства по делото. Трето, подсъдимият следва да е субект на процеса, а не обект, както е било в инквизиционния процес – активен участник в делото, за да може да реализира своите права в условията на състезателност в процеса. Какво представлява понятието за истина. На базата на философските възгледи, (обективната) истината представлява вярно, точно и пълно отражение на интересуващите процеса факти, проверени в практическата процесуална дейност. Това определение е изградено на базата на теорията на отражението (на обективната действителност). Съдебната практика в доста съдебни решения дава съвсем лаконично понятие – истина е това, което е станало в действителност.

Сравнителноправно. Американската система – в тази теория (англо-саксонското право) говорим за формална истина – това, което установяват доказателствата по делото – това, което страните са събрали между кориците на делото. В някои законодателства, включително в българското, се прави разграничение между станалото в действителност и това, което е в кориците на делото. Идеята е двете неща да съвпадат. Само че невинаги става така. Например съдът е приел, че обвиняемият е неосъждан – така пише в свидетелството за съдимост, което е изискал. Истината, приета от съда, съответства на доказателствата по делото. Обаче подсъдимият е осъждан.

Това, което съдът е приел съответства на доказателствата по делото. Това, което е в делото, се разминава със станалото в действителност. Затова много често се говори за материална и формална истина. Може да се приеме, че формалната истина е това, което установено с доказателствата. Доста често се говори за субективна и обективна истина. Обективната – съществува вън и независимо от познаващия субект (от вътрешното му убеждение). Субективната истина е налице, когато в този орган съществува увереност, че това, което е приел действително е така. Така се прави разграничението между истината и вероятност. Руски философи (Владимиров) много често говорят за истината като вероятност – застъпват, че човешкото познание е невъзможно да достигне до същността на нещата, а имаме единствено степен на вероятност при установяване на нещата. Основното са свидетелските познания, а нивото на техниката не е решаващо за разкриването на истината. Вероятността при разкриването на истината съществува, но за да бъде постановен законосъобразен акт, в крайния акт следва истината да бъде постановена без степен на вероятност. В началото имаме различни версии с различна степен на вероятност. В хода на разследването ние елеминираме по-малко вероятните и остава единствено възможната версия. Това представлява истината.

Характер на истината в наказателния процес. В марксистко-ленинската философия истината е абсолютна и относителна. Тук научните достижения са изключително важни – колкото науката е по-напред, толкова истината е по-близо.

В наказателния процес истината е ограничена, защото имаме два изключително мощни ограничителя при изследването ѝ. Първият от тях е съставът на престъплението – това, което търсим е това, което го пише в състава на престъплението. Вторият ограничител е предметът на доказването. Изрично чл. 102 НПК ограничава кръга на фактите и доказателствата, които следва да бъдат установени. Ако е извършено убийство в Университета, не ни интересува дали Университетът си е платил тока, интересува ни единствено ако токът го е убил. Не ни интересува колко входове има Университета, освен ако убиецът не е избягал от този вход. Определени неща следва да бъдат доказани, а не всичко. Голямата грешка, която се допуска – започват да се анализират определени факти, които нямат никакво значение. Искам да бъде разпитан Иван – но често се пита какво искате да докажете с това – искам да каже колко добър ловец съм. Именно поради тези два ограничителя истината в наказателния процес е абсолютна – тези факти или са установени или не – в зависимост от това ще има или няма присъда.

Каква е разликата с научната истина? Няма абсолютно никакъв смисъл по отношение на изясняване на истината в наказателния процес. Разграничението е на база предмета – предметът е различен – научната истина има за предмет изследването и намирането на най-общите закономерности в развитието на обществото и природата. Дори когато предмет на научната истина е конкретен факт, ние търсим най-общите закономерности в развитието, съществуването на тези явления. Предметът на истината в НП е много прозаичен – извършеното престъпление и участието на дееца в него. Това ни стига. Втората разлика между истината в НП и научната истина – целта на истината. Целта в научната истина е развитието на науката – обособяването на нови науки, отрасли и подотрасли. Целта на истината в НП – да установим извършеното престъпление, участието на обвиняемия и да приложим правилно закона. Методите, с които си служат двете – в науката са допустими всички методи, стига те да не са забранени от закона и да не застрашават или да са вредни за живота здравето, околната среда и т.н. В НП истината се установява с уредените, регламентирани изрично в НПК доказателствени средства. Т.е. методите са изчерпателно изброени. Последна разлика – характера на истината. Научната истина винаги е относителна, за разлика от истината в НП, която винаги е абсолютна.

Какъв е критерият за истината. В марксистко-ленинската философия критерият за истината е практика. В НП – процесуалната и следствена практика. Идеята тук е, че за да можем да проверим това, което сме приели, че е истина, ние трябва да извършим определени процесуално-следствени действия, които да проверят събраните доказателства – процесът на проверка става чрез събирането на нови доказателства. А не съдебната практика на ВКС като критерий. От принципа на обективната истина, произтича изискването за обективност, всестранност и пълнота. Обективност означава проверка на всички версии – всяка версия да бъде обсъдена за и против. Всестранно означава да се изяснят всички основни версии и факти, имащи значение. Пълнота – трябва да се съберат всички доказателства с процеса, за да можем да установим истината.

Кога истината по делото е разкрита? (не кога по време, а съдържателно) Истината намира проявление в констатациите на съда относно фактите и обстоятелствата по делото. Казано иначе – това е, което се съдържа в обстоятелствената част в обвинителния акт и присъдата. Това е приетото от съда за установено – фактическата обстановка по делото – съдът приема определени факти. Тези факти, за да е разкрита истината трябва да съответстват на действителността. ВКС – истината е разкрита, когато съдът е установил това, което е станало в действителност. Това е станало, когато констатациите на съда са изградени на база на доказателствата – ние не говорим за истината, а обоснованост на изводите – констатациите съответстват на доказателствата (формалната истина). Идеята е констатациите на съда да съответстват на обективната действителност. Целта е триъгълникът да стане линия. Това е чисто теоретично разсъждение. На практика трудно се установява какво е станало в действителност. Много често дори самите участници в престъплението не знаят какво е станало. Разликата между нашия и американския процес е, че ние си го признаваме, че не може да се каже дали е станало действително, в американския процес – щом така пише в доказателствата, това е истината.
## **Вземане на решение по вътрешно убеждение.**
Чл. 14. (1) Съдът, прокурорът и разследващите органи вземат решенията си по вътрешно убеждение, основано на обективно, всестранно и пълно изследване на всички обстоятелства по делото, като се ръководят от закона.

(2) Доказателствата и средствата за тяхното установяване не могат да имат предварително определена сила.
### Правна същност на принципа: 
От чл. 14, ал. 2 може да се направи извод, че оценката на доказателствения материал по вътрешно убеждение изключва съществуването, както на формални, така и на предустановени доказателства. Формални са тези доказателства, които имат предварително определена от закона ( доказателствена) сила. В съвременните правни системи липсват формални доказателства, примери за такива има в минали времена (вж. примера за Вишински - „Самопризнанието- царица на доказателствата и т.н. ).

Предустановени доказателства са налице, когато законът предвижда, че конкретни факти могат да се доказват само чрез конкретни предвидени в закона доказателства. Съгласно НПК няма такива доказателства - аргумент от чл. 14, ал. 2 НПК. За сравнение, в ГПК са налице предустановени доказателства - чл. 164 ГПК.

Опит да се уреди съдържанието, е направен чрез разпоредбата на чл. 14, ал. 1 НПК , от нея могат да се направят следните изводи:

Този принцип се отнася до всички държавни органи в наказателния процес. Тази разпоредба може да се приеме, че е по-скоро декларативна по своето естество, защото, тя не разкрива в пълнота съдържанието на принципа. Този принцип означава, че държавните органи действат по вътрешно убеждение, когато е осигурено, че по вътрешно убеждение ще решат, кои доказателства трябва да бъдат събрани и проверени, каква оценка трябва да се даде на тези доказателства и какви фактически изводи трябва да се направят по това дело. Думите на края на изречението на чл. 14, ал. 1: „...като се ръководят от закона.”, означава, че държавните органи оценяват по вътрешно убеждение, но само доказателствата по делото, а законът, оценяват не по вътрешно убеждение, а стремейки се да разкрият съдържанието, което е вложено в разпоредбата от законодателя.

В доктрината е прието, че вътрешното убеждение има субективна и обективна страна. Вътрешното убеждение от субективна страна: абсолютната увереност, която изключва всякакво съмнение в съществуването или несъществуването на конкретни фактически положения и готовност да се действа съобразно тази увереност.

Какво се случва, когато е нарушено вътрешното убеждение от субективна страна? Това означава, че постановеният акт е необоснован. Когато е нарушено вътрешното убеждение от субективна страна, това означава, че органът е допуснал логическа грешка при оценката на доказателствения материал, в резултат на която грешка се е получила грешка и при фактическите констатации, които се приемат за установени по това дело.

Вътрешното убеждение от обективна страна: посочено е в чл. 14, ал. 1- вътрешното убеждение, трябва да бъде основано на целия събран и проверен по делото доказателствен материал. Оценката, която прави държавният орган от обективна страна, трябва да отговаря на следните условия:

1. да се базира върху всички доказателства, събрани след обективно всестранно и пълно разследване;
2. тези доказателства трябва да са събрани и проверени единствено по реда на НПК;
3. трябва да са оценени както поотделно, така и в тяхната съвкупност;

` `Когато е нарушено вътрешното убеждение от обективна страна, то това означава, че винаги ще е налице съществено процесуално нарушение. Според непротиворечивата практика на ВКС, допуснато е съществено процесуално нарушение, защото е нарушено вътрешното убеждение от обективна страна, защото при формирането му:

1. съдът е игнорирал, не е обсъдил някои от доказателствата по делото;
2. органът е изопачил едни или други доказателствени материали;
3. съдът се е позовал на доказателства, които не са събрани и проверени по реда на НПК, а са събрани и проверени по ЗСВ, ЗМВР или други закони;
4. органът се е позовал на доказателства, които не са намират по делото;
5. органът не е обсъдил противоречията в доказателствения материал, преди да даде вяра на едните или на другите;
6. когато постановеният акт няма мотиви или ако последните са кратки, алогични и противоречиви, и не могат да бъдат разбрани;
7. когато има противоречие между мотивите и диспозитива; 

Вътрешното убеждение означава, че органът, който действа по вътрешно убеждение изгражда фактическите си изводи и оценява доказателствата по вътрешно убеждение.
