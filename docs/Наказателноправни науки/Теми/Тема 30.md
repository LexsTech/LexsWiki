---
title: Въпрос 30
---

# **Въпрос 30. Престъпления против правата на гражданите.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2030.mp3" type="audio/mpeg">
        </audio>
    </div>

## **Престъпления против равенството на гражданите**
Систематизирани са една съществена част от посегателствата срещу т.нар. „основни“ права на гражданите – конституцията или право на ЕС. Родовият обект на посегателство се заключава в обществените отношения, свързани с възможността да се упражняват основни права на човека. Системата се обособява съобразно критерии – какъв е характера на правата, които се засягат. 

Съобразно този критерий, най-напред се обособява групата престъпления **против равенството на гражданите.**

### Чл. 162, ал. 1

**Чл. 162, ал. 1 основен състав** – от обективна страна изпълнението при това престъпление е дадено в 2 варианта: първият е **проповядване**, а втория **подбуждане** към дискриминация, насилие, омраза. 

Под дискриминация разбираме неравнопоставеност въз основа раса народност етническа принадлежност. Под насилие се има правдив всяко физическо такова. Под омраза се има предвид силни непрязни чувства. Има изброявания за начините по които може да се проповядва или подбужда – чрез средства за масова комуникация, чрез електронни информационни системи – легално определение по чл. 93, т. 21 на понятието информационна система – има една особеност, че под информационна система се има предвид не само устройствата, но и самите компютърни данни, което означава косвено в случая с оглед 162 освен определението по т. 21 да имаме предвид и това по т. 22 с оглед на това какво се разбира под компютърни данни. Това изброяване е примерно. Субект – всяко наказателноотговорно лице. От субективна страна – наред с умисъла като форма на вина в случая имаме допълнителен субективен признак, който е свързан с мотивите (подбудите) на дееца, тъй като закона изрично указва че поведението му е основано именно на разбирането му за раса народност и етническа принадлежност. 

### Чл. 162, ал. 2

Втори основен състав по ал. 2 – от обективна страна 2 варианта на проявление – насилие над друго лице или увреждане на имота – такова посегателство, което засяга субстанцията на съответния материален предмет в следствен на което същия става временно или частично негоден за използване с оглед на предназначението си.

И при двата варианта е възможно да се стигне, наред до осъществяване на престъпление против равенството, да се стигне и до осъществяване на друг вид престъпление – против здравето например

Съставът от обективна страна е резултатен защото чрез израза с който се обозначава поведението се показва и какво се очаква. Субект – всяко наказателноотговорно лице. От субективна страна – наред с умисъла се указват мотивите или подбудите на дееца. 

### Чл. 162, ал. 3 и 4

чл. 162, ал. 3 и 4 – трети основен състав – вариантите на изпълнение на престъплението са три – два по ал. 3 и третият е по ал. 4. (1) **образува** (организация); (2) **ръководене** (поставяне на цели и задачи и контрол по тяхното изпълнение) или (3) **членуване** (даване на съгласие) в престъпна организация или група. Организацията има по-висока степен на организираност и устойчивост от групата. При организацията се изисква поделенията и да са в повече от едно населени места. Образуване, ръководене или членуване в организация или група е с предназначение да се извършват деяния по ал. 1 и 2 (престъпления против равенството на гражданите – такова е предназначението). От субективна страна – умисъл. Разпоредбата по ал. 3 включва още 1 състав на престъпна дейност – системно допускане на извършването на такива деяния. Става дума за специфичен вариант на допустителство на престъпление – допустителството не е форма на съучастие, а на съпричастност на извършване на престъпление от други лица. Допускането се характеризира с бездействие, макар че лицето е длъжно да действа – поне да опита да предотврати извършването на престъплението. Самото допускане се характеризира с умисъл, при това сложността на конструкцията се обуславя от факта за изискването на системност на това допускане (не е съучастие е причастие, разглежда се с други престъпления като укривателство). Допуска се друго лице да извърши престъпление. Допустителството не може да се третира като помагачество – няма общност в умисъла; деецът системно да предвижда извършването на престъпление – най-малко три пъти. Фактът, че тук се изисква тази системност води до извода, че сме изправени пред специфична форма на усложнена престъпна дейност.

Фактът че става дума за образуване, ръководене, членуване означава че имаме хипотеза на каква основна форма на задружна престъпна дейност – необходимо съучастие. Тази деятелност по намирането на съучастници с които да започнеш да се готвиш да вършиш престъпления. Това намиране на съучастие е по съществото си приготовление като стадий на умишлена престъпна дейност, но самото намиране под такава форма която предполага сама по себе си да се третира като довършено престъпление. Така създадената престъпна група ако извърши дори само 1 от престъпленията с оглед която е предназначена – ще имаме съвкупност. Носим отделно (а не както е обикновено принципа) защото приготовлението е въздигнато като престъпление. 

Множествено число в закона – деяния => предназначението на престъпната организация или група е да се вършат за в бъдеще престъпления против равенството на гражданите.

### Чл. 163

Член 163 – регламентира друга форма на особена задружна дейност – извършване на престъпление в тълпа. Участие в тълпа за участие в нападение на група на населението, отделни граждани или техните имоти. Отговорността е диференцирана с оглед участието им в тълпата. Имаме три категории участници: 1. подбудители, 2. предводители и 3. др. Подбудителите дават насоки, поставят задачите. Предводителите са тези, които предвождат, повеждат тълпата. Категория – всички други – не са подбудители или предводители. Може човек да попадне и случайно там – всеки който е там, където е тълпата, е участник в нея. От субективна страна имаме умисъл и отделни подбуди, свързани с национална, етническа или расова принадлежност. Ал. 3 чл. 163 – изисква се нападението да е осъществено и от него да е последвала тежка телесна повреда или смърт. Поведението описано по сл. 163 само че мотивирано от религиозните принадлежности също е вариант на престъпно престъпление – системно разглеждане с чл. 165, ал. 3.
## **Престъпления против изповеданията**
### Чл. 164, ал. 1

По чл. 164, ал. 1 от обективна страна съставът се характеризира с проповядване или подбуждане към дискриминация, насилие или омраза. Относно субекта няма особености. От субективна страна са характерни мотивите на дееца, които са основани на религиозна основа. Различията в мотивите диференцира 164, ал. 1 от тези по чл. 162, ал. 1.

чл. 164 – 2 варианта пак проповядване или подбуждане. Относно начините важи същото както по чл. 162. Разликата е че при 164 от субективна страна наред с умисъла мотивацията на дееца е на религиозна основа, а не на основната на расата, националността или етническата принадлежност. 

### Чл. 164, ал. 2

Втори основен състав – чл. 164, ал. 2 – религиозен храм, молитвен дом, светилище или прилежащи към тях сгради, символи или надгробни паметници. Изпълнението на престъплението е дадено в 3 варианта – оскверняване, унищожаване или повреждане. (1) – оскверняване – поведение, което засяга религиозните чувства на хората, които обвързват вероизповеданието си със съответния религиозен храм, сграда или прилежащи към тях символи и паметници. Може да стане с рисунки, с опикаване и т.н. (2) унищожаване и (3) повреждане води до засягане на субстанцията на предметите. След унищожаването те вече не могат да бъдат използвани съобразно тяхното предназначение. При повреждането засягането на субстанцията е от такова естество, че той временно или частично не може да бъде използван съобразно неговото предназначение. Относно субекта и субективната страна няма особености.

### Чл. 165, ал. 2

Вторият основен състав, чл. 165, ал. 2, предвижда наказателна отговорност за случаите, когато е осъществена принуда по отношение на друго ФЛ да участва в религиозни обреди и служби. Това означава, че основание за наказателна отговорност ще има, когато пострадалият не желае да вземе участие в такива религиозни обреди и служби, а поведението на дееца се е изразило в употребата на сила, заплашване или злоупотреба с власт по отношение на пострадалия, за да го мотивира да се включи в съответния религиозен обред или служба. Престъплението е довършено с участието на пострадалия в религиозния обред или служба, за което е бил принуден.

Чл. 165, ал. 3 – препращаща разпоредба – от обективна страна се характеризира с деянията по чл. 163 (престъпление в тълпа) разликата между чл. 163 и чл. 165, ал. 3 е свързана със субективната страна и нейните особености, защото тук по чл. 165, ал. 3 поведението е обвързано с религиозната принадлежност на пострадалия, а не както по чл. 163 с националната, етническата или расовата принадлежност на пострадалия. Тези особености от субективна страна, свързани със съдържанието на умисъла, подчертават, че пострадалите принадлежат към определена група лица, очертана със специфичната им религиозна принадлежност.

### Чл. 166

Последното престъпление в рамките на този раздел, по чл. 166, е свързано с нарушаването на забраната, установена в Конституцията, да се образува политическа организация на религиозна основа, тоест това престъпление не засяга нормалното упражняване на правото на изповедание, а е свързано с нарушаване на конституционно установена забрана по отношение на упражняването на правото на вероизповедание. Конституцията предвижда такива ограничения и във връзка с други права – неприкосновеността на честта и достойнството например.
## **Престъпления против политическите права на гражданите**
Следващата група престъпления е против политическите права на гражданите. Правна уредба – глава трета, раздел трети, но и раздел осми. Добавяме раздел осми, защото – кои права се определят като политически? Отговорът се съдържа в КП. Най-общо като политически се определят онези права, при упражняването на които гражданите участват в политическия живот на страната. И към тази група принадлежат избирателното право. Наред с него, определени права, които се използват с политическа насоченост също имат такъв характер. Такива са правото на мнение (обединяващо свободата на словото, свободата на средствата за масова информация и правото на информация), правото на политическо сдружаване (част от общото право на сдружаване), правото на събрания, митинги и манифестации и правото на сигнали, жалби и предложения до държавните органи. Деветдесета година обаче в зората на демокрацията, в нашия НК извън раздел първи се създава раздел осми (престъпления против правата на събрания, митинги и манифестации). Затова включваме и престъпленията по чл. 174.

Непосредствен обект са обществените отношения, които осигуряват нормалното упражняване на съответното политическо право. В рамките на раздела преобладаващата част от престъпленията са свързани с избирателните права. Характеристиката на общ състав на престъпленията против политическите права на гражданите има престъплението по чл. 169б, в което няма изрично определяне нормалното упражняване на кое политическо право се засяга. И дотолкова доколкото в този раздел повече от 2/3 от престъпленията са против избирателното право, ще кажем, че в този раздел се съдържат и престъпления, засягащи избирателното право (чл. 167 до 169), както и престъпление, засягащо нормалното упражняване на правото на политическо сдружаване – чл. 169а). С изменение на НК преди няколко години в групата на престъпленията, свързани с нормалното упражняване на избирателните права, се включиха и признаци, свързани със засягане на нормалното участие на гражданите в референдум. Народът като суверен може да упражнява държавната власт чрез два основни способа – прякото участие на гражданите в държавната власт чрез съответните форми – Закона за прякото участие на гражданите в държавната власт (отмени се), и вторият начин – чрез политическо представителство. Правото на участие на гражданите в референдум обективно включва три незадължителни момента – правото да се участва в подписка, да се участва в инициативен комитет и да се гласува на референдум. **Гласуването на референдум не е упражняване на избирателно право!** И другото, което ще ви направи впечатление е, че на различни места се засяга различен елемент от правото на гражданите да участват в референдум – чл. 167, ал. 1 (подписката за референдум), но няма за участието в инициативен комитет. Да не говорим, че има и други форми на участие на гражданите освен референдум. 

### Чл. 167, ал. 1

Първото престъпление, свързано с избирателното право и участието на гражданите в референдум е по чл. 167, ал. 1. Класическо за нашето НП престъпление. Първата особеност от обективна страна е, че пострадал от това престъпление може да е само лице, което има активно или пасивно избирателно право за съответния вид избори, респективно лице, което има право да участва в съответния вид референдум. Това уточнение е необходимо поради факта, че само въздействие по отношение на такова лице е годно да засегне нормалното упражняване на тези права. За различните видове избори или референдуми законодателството поставя специални условия. Затова въпросът дали има извършено престъпление ще се гледа само когато съответното лице има право за съответния вид избор или референдум. Втората особеност е изпълнителното деяние – то е обозначено с термина “пречи”, което означава, че деецът създава пречки по отношение на пострадалия да упражни активно или пасивно избирателно право или съответно да участва в подписка за референдум или да гласува на референдум. Престъплението на следващо място е довършено в момента на създаване на пречка. Като за наказателната отговорност е без значение дали пострадалият е успял или не да упражни избирателното си право, съответно правото си на участие в референдум (в съответните му елементи – участие в подписката или гласуване в референдум). На следващо място от обективна страна престъплението е такова, когато преченето е чрез незаконен начин, а възможните варианти на този незаконен начин са само примерно изброени в чл. 167, ал. 1. И любопитен исторически факт е, че по НЗ от 1966г. единият от посочените начини е бил подкупът, а сега той е изведен като самостоятелно престъпление. Субект на престъплението по чл. 167, ал. 1 може да е всяко наказателно отговорно лице. От субективна страна може да е само чрез **пряк умисъл**, чието съдържание задължително включва съзнаване от страна на дееца, че пострадалият е титуляр на активно или пасивно избирателно право за съответния вид избори, респективно има право да участва в подписка за референдум или да гласува на съответния вид референдум. 

### Чл. 167, ал. 2

Следващата група престъпления против избирателните права и правата на участието в референдум е купуването и продаването на гласове – чл. 167, ал. 2 и чл. 167а. Принципът показва, че всяко едно от тези лица носи отговорност на самостоятелно основание. Дейността няма как да се осъществи ако нямате два насрещни субекта, но за целите на НП всеки носи отговорност за извършеното. Тези две престъпления се появиха по различно време – първо беше купуването на гласове.

От обективна страна формите на изпълнителното деяние могат да се осъществят в два варианта – “предложи имотна облага”, като в този вариант престъплението е довършено със самото предлагане и “даде имотна облага”, довършено е с реалното предаване на имотната облага във фактическата власт на насрещната страна. На следващо място от обективна страна предмет на престъплението е само облага с имуществен характер, тоест оценима в пари. Тя би могла да се изрази в увеличаване на актива на имуществото на насрещната страна, но би могла да се изрази в спестяване на намаляването на този актив. Имаше обещания за плащане на сметки за комунални услуги и т.н. На следващо място от обективна страна престъплението е налице само когато предлагането или даването е по отношение на лице, което има активно избирателно право за съответния вид избори или е титуляр на правото на гласуване за съответния вид референдуми. Субект на престъплението купуване на гласове може да е всяко наказателно отговорно лице. От субективна страна е възможно само при пряк умисъл, а законът изисква и наличието на допълнителния признак цел да се склони лицето да упражни правото си по определен начин. 

Ал. 3, чл. 167 – от обективна страна изпълнението на престъплението се изразява в организиране предлагането или даването на друго лице на имотна облага. Относно субекта без да има ограничения, но е очевидно че щом дееца организира той е натоварен с малко по особени задачи – това са лицата които отговарят за съответния район. От субективна страна – пряк умисъл и специфична цел да се склонят приелите лица да упражняват по определен начин избирателното си право. 

Ал. 4, чл. 167 – от обективна страна тук ИД се изразява в предоставяне на имотната облага на лицата по ал. 2 и 3, като субектът без пак да има някакво ограничение, се явява фактически, житейски спонсорът на съответната избирателна кампания. От субективна страна наред с прекия умисъл предназначението на поведението на дееца

Преценявайки степента на обществена опасност на някои поведения, в чл. 167, ал. 3 и 4 са предвидени самостоятелни състави на други престъпления, свързани с купуването на гласове. Ал. 3 на чл. 167 предвижда наказателна отговорност за организатора на предлагането или даването на имотна облага, а ал. 4 – самостоятелна наказателна отговорност за онзи, който предоставя имотната облага. И при двете престъпления на практика една помагаческа дейност е инкриминирана като довършено престъпление – и при организатора, и при предоставящия облагата. Доколкото за държавата е от значение да знае за съществуването на съответните явление във връзка и с купуването, и с продаването на гласове, са предвидени поощрителни норми – чл. 167, ал. 7 и чл. 167а, ал. 2. Особеното при тях за разлика от други такива в НК, посткриминалното поведение, което деецът следва да осъществи е свързано с уведомяване на държавата не за собствената си престъпна дейност, а за престъпната дейност на други лица. Субектът на купуване на гласове ще може да се ползва от поощрителната норма, ако съобщи кой е организаторът, респективно кой предоставя облагата. Субектът на продаването на гласове ще се ползва от поощрителната норма, ако съобщи за този, който купува гласовете, организатора или предоставящия облагата. И при двете поощрителни норми по-благоприятната последица е, че се изключва наказването. 

Обобщено по ал. 2, 3, 4 виждаме степенувано най напред: се разглеждат формите на поведение на лицата които са най ниско в йерархията за купуване и продаване, после идват организаторите на съответния район и накрая идват спонсорите 

По ал. 5 имаме основание за п-тежка квалификация на извършеното, когато субекта който и да е се отличава с длъжностно качество и при това да действа при или по повод изпълнение на задълженията си. 

Ал. 7 имаме поощрителна норма – последващото извършване на поведение след осъществяване на престъпление от лице което е субект по смисъла на ал. 2. Очаква се ако законът поощрява това те доброволно да съобщят… имаме основание за освобождаване от наказателна отговорност. 

### Чл. 167а

Чл. 167а – тук нещата са погледнати от друга гледна точка. От обективна страна ИД се изразява в поискване или получаване на имотна облага. Активната страна при поискването е лицето което предстои да упражни избирателното си право. Няма особености от субекта. От субективна страна пряк умисъл и допълнителна част. Ал. 167а поощрителна разпоредба

Огледалното поведение е продаването на гласове – чл. 167а, ал. 1. Субект на продаването на гласове може да е само онова наказателно отговорно лице, което е титуляр на активно избирателно право за съответния вид избори, респективно има право да гласува на съответния вид референдум. От обективна страна предмета на продаването на гласове също е имотна облага, а изпълнителното деяние може да се осъществи в следните вариантни форми “поиска”, довършено в момента на поискването, или “получи”, в момента на реалното получаване на тази облага. От субективна страна и тук е възможен само пряк умисъл, и тук законът изисква специалната цел да упражни активното си избирателно право в полза само на определен кандидат, респективно да гласува на референдума по определен начин. 

### Чл. 168, ал. 1

Първото престъпление – по чл. 168, ал. 1, предвижда наказателна отговорност за онзи, който упражнява избирателно право или гласува на референдум без обаче да е титуляр на съответното право. Във връзка с това престъпление трябва да знаете, че престъплението е приложимо и по отношение на пасивното избирателно право, не само на активното. Има само един касиран избор на народен представител през 1994г. в историята ни. Няма никаква пречка да бъде осъществен състава и на друго престъпление. Второто нещо, което трябва да имате предвид е, че това престъпление няма как да се установи в рамките на изборния ден. Субект на това престъпление може да е само лице, което не отговаря на условията за упражняване на съответното право. Тук ще се ангажира и отговорността, когато едно лице е упражнило чуждо активно избирателно право – гласувало е на референдум от чуждо име. Не могат да се упражняват чрез пълномощие. Субект ще е и лице, което макар и да има избирателно право, упражнява такова на друго лице. 

Липсата на такова право може да се дължи на различни основания, едно от тях е обособено по ал. 2 – лицето гласува два или повече пъти. Други основания при активно избирателно право – ако не си навършил определена възраст, ако не си вменяем, и т.н. При пасивно избирателно право – ако искаш да се кандидатираш като президент трябва да си български гражданин по рождение, да имаш навършени години и т.н. 

### Чл. 168а

Чл. 168а, ал. 1 – от обективна страна ИД се изразява в отпечатване на бюлетини за гласуване в нарушение на установените правила. Относно субекта и субективната страна нямаме особености. По ал. 2 от обективна страна самото държане или разпространение на такива бюлетини се явява. На основание на чл. 169г имаме отново образувание на организираната престъпност при условията на чл. 162.

### Чл. 169

Тук имаме нарушаване на тайната на гласуването. Имаме особеност относно субекта – длъжностно лице или лице, което е в комисията в дадения ден – хората в по избирателните секции. За нарушаване тайната на гласуването се счита и оповестяването, че дадено лице е гласувало. Към ИД освен оповестяването на тайната на гласуване имаме и подправяне на резултатите.

### Чл. 169а,б,в,г

Чл. 169а – от обективна страна имаме принуждаване на пострадалия противно на неговите убеждения било да участва било да напусне някакво политическо образувание. Това принуждаване трябва да е станало по незаконен начин. От гледна точка субекта и суб страна няма особености 

Чл. 169б от обективна страна ИД се изразява в попречване на пострадалия да упражни свои конституционни политически права – начина да е незаконен. По такъв начин формулировката позволява защитата на всички конституционни права на гражданите, независимо от това дали им се дава наказателноправна защита чрез други разпоредби – чл. 169б е със субсидирано значение – т.е. ако няма наказателноправна защита на определено конституционно право прибягваме към 169б. 

Общата разпоредба по чл. 169в - Когато деянието по чл. 169а и 169б е извършено от **длъжностно лице** при или по повод изпълнение на служебните му задължения, наказанието е лишаване от свобода до пет години.
## **Нарушаване неприкосновеността на жилище, помещение или превозно средство**
**Престъпления които нарушават неприкосновеността на жилище помещение или МПС** – чл. 170. От обективна страна ИД се изразява във влизане в чуждо жилище. Под жилище разбираме – всяко място се обитава за живеене. Кога ще считаме че жилището е чуждо за дееца? Кой е критерият, който зачита закона? **– няма** да е правото на собственост! 

На второ място от обективна страна по 170, ал. 1 имаме изрично и изчерпателно посочване на начините при използване на които ако стане влизането то е престъпление! Липсва ли поне един от посочените начина, влизането в чуждо жилище няма да е престъпление. 

Ако не си заключваме входната врата на жилището и някой непоканен ни навести не осъществява влизане по смисъла на чл. 170, ал. 1. Тези изчерпателно посочени начини: употреба на сила или заплашване (принуда); употреба на хитрост, на ловкост; злоупотреба с власт; използването на специални технически средства. Субект – всяко наказателноотговорно лице, субективна страна – умисъл. По тежко наказуеми случаи: 

1. ако деянието е извършено нощем – тъмната част на денонощието значи 
2. деецът е въоръжен – деец се счита за когато от условията при които се намира е очевидно че би могло да използва оръжието, което носи
3. престъплението е извършено от 2 или повече лица – по смисъла на чл. 93, т. 12 

Добавят се тук освен жилището и служебно помещение и превозно средство в случаите когато пострадал е лице което се ползва с международна защита – чл. 93, т. 13 

**Втори основен състав по ал. 4 – от обективна страна** ИД се изразява в оставане в чуждо жилище. Тук значи влизането би следвало да е законно за да се криминализирането на оставането. Необходимо е **кумулативно да са налице 2 условия**: 1. Въпреки изрична покана лицето да го напусне и 2. Оставането да е противозаконно. 

Житейски се има предвид хипотези при които на едно или друго битово основание се показва госта да напусне, а същият отказва без да има законово основание да остане. Субект – всяко наказателно отговорно лице. Субективна страна – умисъл 
## **Нарушаване неприкосновеността на кореспонденцията**
Престъпленията са свързани с кореспонденцията като начин на обмен на информация между определени лица. Предмет на престъплението е самата информация, съдържаща се в кореспонденцията или материалния носител, върху който се съхранява или техническото средство, чрез които се предава. Непривична правна техника – поведението да е противозаконно. Признакът противозаконно е изпълнен, когато която и да е форма на поведение е осъществена в противоречие правилата на осъществяване на съответната дейност. 

### Чл. 171, ал. 1 
Pредмет на престъплението могат да се явят най-различни материални носители на информация – писма, пакети, други подобни. По т. 3 на чл. 171, ал. 1 и съобщения изпратени по електронен път. Тъй като е конституционно установено право има различни варианти на ИД – идеята е всяко поведение което не е в съответствие със закона да се криминализира. 

Актуализирането на чл. 171 във връзка с технологиите става на основание ал. 3 – предмет е съобщение, предадено по далекосъобщително средство – чрез компютърна мрежа включително (чл. 93, т. 21). Имаме актуализация и чрез ал. 4 – предмет на деянието за компютърни данни, изпращани в рамките на една или изпращани между повече от една информационни системи, включително и на електромагнитни емисии от информационни системи (чл. 93, т. 21).

### Чл. 171а
Tрафични данни ЗЕС – обозначават момента на водене на разговорите, продължителност и прочие, този вид данни са предмет на това престъпление и предвид чувствителността на темата самия закон ЗЕС казва кой може да съхранява, придобива и обработва тези данни, всеки, който е извън кръгът на тези субекти и извършва изпълнителното деяние.
## **Престъпления против трудовите права на гражданите**
### Чл. 172
Чл. 172, ал. 1 – от обективна страна изпълнителното деяние е дадено в 2 форми – (1) попречване на някого да постъпи на работа и (2) принуждаване на някого да напусне работа. Принадлежност на пострадалия към народност, раса, религия, социален произход, политически убеждения и т.н. Едно такова поведение дискриминира от гледна точка на възможността за упражняване на трудови права лицето на посочените основания.

Чл. 172, ал. 2 – макар да се характеризира с неизпълнение на заповед, всъщност се свежда до алтернативната за неизпълнение на влязло в сила съдебно решение, тъй като административният ред не дава възможност за възстановяване на неправилно уволнен работник, а трябва да се мине през съд. Субектът на изпълнение е длъжностно лице, от което зависи встъпването в служебното правоотношение. Може да се възстанови на работа за час или ден, но трябва да се изпълни съдебното решение. От субективна страна, съставът се характеризира с умисъл.
## **Престъпления против интелектуалната собственост**
Включва авторското право – правото, което създателя има върху произведение на науката, литературата и изкуството, което произведение е резултат от неговата творческа дейност. Авторското право от своя страна съдържа два елемента – личния елемент – правото на автора да бъде признат за създател на съответното произведение, на което право кореспондира забрана други лица да се представят за създатели и материален елемент – правото на автора да променя и преработва своето произведение и да дава разрешение трети лица да ползват това произведение срещу заплащане или безплатно. В ПИС се включват сродните на авторското право права, а правната уредба се съдържа в ЗАПСП. Част от правото на интелектуална собственост е индустриалната собственост – изобретения, полезни модели (ЗПРПМ). Към индустриалната собственост се отнася и промишления дизайн (ЗПД), търговските марки, марките за услуги, наименованието за произход – ЗМГО. Плагиатство- използване на чужд авторски труд като свой.

Общото между тези две престъпления е, че се засяга личния елемент на авторското право – чл. 173 и чл. 174

### Чл. 172а, ал. 1

**Чл. 172а, ал. 1** – систематически тълкуваме с ал. 5! От обективна страна предмет на престъплението се явява обект на авторско или на сродно на него право. 

Изреждане на форми на ИД, които обаче законът обобщава с един термин – „използване“ на съответните обекти. Вариантите на използване за примерно посочени в закона. 

От обективна страна да е налице ключовото условие, че дееца използва обекта без необходимото съгласие на носителя на правото. Бланкетно препращане към специален закон. 

Защо е важно да имаме систематически и по аргумент на противното да тълкувам ал. 5 – там има декриминализация на извършеното, ако случая е маловажен. Чл. 93, т. 9 легална дефиниция на маловажен случай. Кога случаят ще е немаловажен ще тълкуваме по аргумент за противното от чл. 93 т. 9. Субект и субективна страна – няма особености. 

Втори основен състав по ал. 2 – предмет на престъплението са материалните носители, съдържащи в себе си обектите на авторското или сродното право или матриците с които се създават тези материални носители. Особеност тук е че при първият вариант на предмета е стойността да му е в големи размери. Тълкувателно решение № 1/1998 ОСНК – големи размери означава над 70 пъти минималната работна заплата **към момента осъществяване.** ИД се изразява в държането на съответните матрици** без да има необходимото по закон съгласие. Случаят отново да е немаловажен. Субект и субективна страна – няма особености. Чл. 172, ал. 3 – ако деянието е извършено повторно. Тоест специален рецидив. По ал. 2 – особено големи размери – 140 пъти над заплатата

### Чл. 172б

**По чл. 172б – основен състав** – от обективна страна ИД е дадено в следните варианти: използване в търговска дейност на определени обекти на авторско или сродни нему права, а именно марка, дизайн, сорт растение, порода животно – Тълкувателно решение №1/2013 ОСНК – за търговската дейност. Втория вариант – когато се използва географско обозначение или негова имитация. С оглед на първия вариант се изисква липса на съгласие. С оглед на втория вариант на престъплението се изисква използването да е без правно основание. 

При търговската дейност има известна специфика на субекта – очевидно се налага лицето, което е извършител, да имат отношение към изпълняване на такава търговска дейност. Чрез бланкет трябва да обособяваме какво е търговска дейност и кой е субекта. Субективна страна – умисъл. По-тежко наказуеми случи са в ал. 2.

### Чл. 173, ал. 1

Предмет на престъплението – чуждо произведение на науката, литературта и изкуството – 173 ал. 1, а изискването за чуждо означава, че годен предмет е такова произведение, в създаването на което дееца няма принос. Предмет може да е и значителна част от такова произведение, като значителна е онази част, която съдържа съществената идея на произведението, тази част се определя всеки конкретен случай. Следващ предмет е чуждо изобретение, полезен модел или промишлен дизайн. Формите на изпълнителното деяние може да се осъществят в следните варианти- издава чуждо произведение, използва чуждо произведение под свое име или псевдоним – 173 ал. 1. Представя за регистрация или регистрира чуждо изобретение, полезен модел. Включване като съавтор – усложнение в конструкцията на престъплението от вида на двуактните престъпления. На следващо място от обективна страна, поведението е престъпление, защото субектът няма участие в създаването на предмета, а поведението му е престъпление, защото се представя за автор или не посочва истинския автор, създавайки грешната представа, че самия той /деецът/ е създател на това престъпление. Плагиатство по 173 ал. 1 и по 174 са класически формаллни престъпления, довършени с осъществяването на изпълнителното деяние. По 173 ал. 2 то е довършено с представянето на документите за регистрация или с регистрирането на предмета. Субект на престъплението по 173 е всяко наказателноотговорно лице, което няма участие в създаването на предмета. По чл. 174 е всяко наказателноотговорно лице, което не е автор, но има власт по отношение на автора. Имаме пряк умисъл от субективна страна. 172б – Тълкувателно решение 1/2013
## **Престъпления против свободата на събранията, митингите и манифестациите**
чл. 174а, ал. 1 – изпълнително деяние в два варианта – (1) разтуряне или (2) попречване да се проведе събрание, митинг или манифестация. Разликата е, че при попречването мероприятието изобщо не е започнало. При разтурянето неговото провеждане е започнало. Предполага се да се знае какво се има предвид под събрание, какво под митинг, какво под манифестация. Отговорът се съдържа в гореспоменатия специален закон. Митингите и манифестациите се провеждат на публични места, на открито. Събранията обикновено се провеждат в закрито помещение. При манифестацията изразяването публично на мнение и процес е свързано с придвижването на хората от едно място на друго, за разлика от митинга, при който няма придвижване на групата от хора. От обективна страна, наред с посочените 2 варианта, и тук имаме условие поведението да е осъществено противозаконно. Относно субекта и субективната страна няма особености.

чл. 174а, ал. 2 – от обективна страна имаме два варианта на изпълнение на престъплението – (1) провеждане на забранени събрания, митинги или манифестации или (2) продължаване провеждането на прекратени – различават се по това дали става дума за първия вариант (поначало не са в съответствие със специализирания закон – забранен митинг), а при втория вариант, макар и да е имало законно основание за започване, то на друго законно основание е прекратено, а организаторите продължават да го осъществяват. Поначало режимът е уведомителен – да се заяви в общината. От обективна страна, наред с изпълнение на престъплението, има и условие мероприятието да е в противоречие с изрично посочени разпоредби от материалния закон. Такъв тип изрично посочване на точния номер на разпоредбата не е много желателно, тъй като може да се промени номерацията. По-добре е да се правят общи формулировки. Субектът тук е особен – само организатори по смисъла на специалния закон. Това са лицата, които правят заявлението, че ще се състои, че ще организират мероприятие. От тях зависи и те носят отговорност за уреждането на мероприятието съобразно изискванията на специалния закон.
