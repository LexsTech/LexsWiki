---
title: Въпрос 19
---

# **Въпрос 19. Наказания без лишаване от свобода.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2019.mp3" type="audio/mpeg">
        </audio>
    </div>

## **Характер и обществено значение на тези наказания**
Основната особеност на наказанията без лишаване от свобода е, че те не ограничават възможността на осъдения да се придвижва свободно в пространството – с изключение частично на пробацията.

Общественото им значение се определя от няколко техни особености:

1. Осъденият не се изолира от обществото = съществена положителна страна
1. Те не струват скъпо на държавата, а някои дори й носят приходи.
1. набляга се на поправянето и превъзпитаването на осъдения.

С измененията на НК от 2002 г. в системата на наказанията беше уредено нов вид наказание – **пробацията,** като наред с това бяха отменени разпоредбите от НК, които уреждаха наказанията задължително заселване и лишаване от право на местоживеене в определено място, а по-късно отпадна и наказанието поправителен труд без лишаване от свобода, като последното беше трансформирано в пробационна мярка. Пробацията като самостоятелен вид наказание се среща само у нас и в Румъния.

Отделните видове наказания без лишаване от свобода: поправителен труд без лишаване от свобода (чл. 43 НК), имуществени наказания (конфискация и глоба), пробация, лишаване от права, обществено порицание.
## **Пробация**
Пробацията е замислена като нещо средно между лишаването от свобода и останалите наказания. Тя следва да засили контрола и въздействието върху осъдения, като ги доближи до възможностите на ефективното лишаване от свобода, без виновният да е лишен от нея.

Чрез нея се съчетава използване на по-малко принуда и запазване на социалния статус на лицето, като същевременно се въздейства възпитателно. 
### Понятие за пробация
Чл. **42а, ал. 1** НК определя пробацията като „съвкупност от мерки за контрол и въздействие без лишаване от свобода, които се налагат заедно или поотделно”/

В **ал. 2** се изброяват общо **6 вида мерки:**

1. **две от тях** **задължително** се налагат на всички осъдени на пробация: задължителна регистрация по настоящ адрес и срещи с пробационен служител, 
1. а **останалите четири се налагат по преценка на съда.**

Някои пробационни мерки в известна степен ограничават свободата на движение в пространството:

1. Регистрация по настоящ адрес – чл. 42б, ал. 1 НК - да се явява и да се подписва в определени дни и на определено място;
1. Срещане с пробационния служител – пак е на определено място и време; 42б,ал. 2
1. Ограничения в свободното придвижване – 42б, ал. 3 – могат да включват три вида забрани, налагани поотделно или кумулативно;

### Недостатъци.

**Определяне съдържанието на пробацията от съда:** имайки предвид, че съдържанието на наказанието е съвкупността от ограничения и лишения, на които се подлага осъдения, пробацията е **единственото** наказание у нас, чието **съдържание** се определя от съда. Като изключим задължителните мерки, всички останали се оставени на усмотрението на съда, който преценява дали и в каква степен да ги наложи. Наред с това законът не урежда нищо относно критерии, въз основа на които да става това.

**Уредбата на пробацията в НК не е съгласувана с други действащи закони** не е съгласувана със ЗГР – изпълнението на пробационните мерки се осъществя по **настоящ адрес** на осъдения, така като последният е определен в ЗГР. Проблемът е, че настоящият адрес **може да бъде променян** по всяко време от лицето-титуляр, при това само и единствено **по негова воля**. От друга страна промяна на местоизпълнението на пробационните мерки може да става само по молба на осъдения (ЗИНЗС), но не и служебно. Достатъчно е осъденият да реши да смени настоящия си адрес извън териториалната компетентност на пробационна служба, към която е започнал да изтърпява наказанието, за да блокира изпълнението на наказанието. От друга страна след началото на изпълнението по смисъла на чл. 208, ал. 1 от ЗИНЗС **срокът на наказанието тече, независимо от това дали осъденият реално изпълнява наложените пробационни мерки.** Тук важи абсолютната давност за изпълнение на наказанието (3 години) и след изтичането й не може да се изпълнява повече.

**Противоконституционност на част от уредбата.** Определяне съдържанието на пробацията от съда противоречи с принципа на равенство на гражданите пред закона.

Така се създава възможност за различно прилагане на закона към извършители на престъпления от даден вид, чиято обществена опасност е сродна по характер и степен. В два сходни случая различните съдилища може да решат да се засягат различни права. 
### Мярката поправителен труд – 45б, ал. 3 НК
Нормата на чл. 6, ал. 2 КРБ забранява **ограничения на правата** или създаване на **привилегии**, основани на общественото положение на гражданите. От приложното поле на тази пробационна мярка автоматично се изключват всички лица (40%), които не работят по трудово или служебно правоотношение: безработни, пенсионери, упражняващите свободни професии (те са на граждански договори) и пр. Те се явяват **привилегировани** в сравнение с работещите по трудово или служебно правоотношение, като тази тяхна привилегия е законнуредена и основана на тяхното обществено положение. От друга страна правата на работещите по трудово или служебно ПО се ограничават и основанието пак е тяхното обществено положение. Уредбата на тази мярка нарушава забраната на чл. 6, ал. 2 КРБ.

### Мярката безвъзмезден труд в полза на обществото
Според чл. 48, ал. 4 КРБ: „Никой не може да бъде заставян да извършва принудителен труд. „Понятието принудителен труд се изяснява от международни договори, по които България е страна, според които е възможно дадено лице да бъде задължено да полага труд в **два случая: по време на изтърпяване** на наказание лишаване от свобода или **при условно освобождаване** от изтърпяване на това наказание, но пробацията е наказание, различно от лишаването от свобода. Налагането на мярката безвъзмезден труд в полза на обществото без съгласието на осъдения **ще противоречи на Конституция и на международните договори (КЗПЧ, МПГПП),** които **имат предимство** пред вътрешното законодателство, включително и наказателния кодекс. 

### Замяната на пробационната мярка с друга или с лишаване от свобода по чл. 43а НК
Осъденият без основателна причина не изпълнява наложената пробационна мярка също противоречи на международен договор и по точно чл. 14 МПГПП, според който „никой не може да бъде съден или наказван за престъпление, **за което вече е бил окончателно осъден**”. С влизане на присъдата в сила е налице именно окончателно осъждане.

### Пробацията и НП режим на непълнолетните
В чл. 62, т. 1а е предвидено, че едно от приложимите към непълнолетните наказания е пробация. От чл. 63, ал. 1, т. 6 „пробацията за ненавършилите 16-годишна възраст непълнолетни – с обществено порицание.” Пробацията е наказание, което може да се налага само на непълнолетните, навършили 16 г. (първо се извършва замяната, а после индивидуализацията). Какви са приложимите спрямо тях мерки? **Безвъзмезден труд** не може поради изложените по-горе аргументи. **Поправителен** също не може – от една страна заради противоконституционността, а от друга от съображението, че най-често лицата на тази възраст не работят. А когато работят, ще са в началото на своята трудова дейност и принудителното засягане на техните трудови права може да доведе до формиране у непълнолетния на **отрицателно отношение към труда.**

## **Останалите наказания – конфискация, глоба, лишаване от права, обществено порицание (чл. 37, ал. 1, т. 3-т. 11)**
Тези наказания определено имат своето значение за постигане целите на генералната превенция, защото тяхната уредба не е претърпяла особени изменения.

В **зависимост от естеството на засегнатите права** **и интереси** на осъдения могат да се обособят няколко групи:
### Наказания, които засягат трудовите права на осъдения - т.6, т.7
1. лишаване от право да се заема определена държавна или обществена длъжност
1. лишаване от право да се упражнява определена професия или дейност;

**Имуществени наказания**: конфискация на налично имущество и глоба. Те засягат само имуществото на осъдения, като са предвидени норми, които в някаква степен гарантират интересите на трети лица.

Порицателни наказания, засягащи обществената оценка на осъдения

1. лишаване от право на получени ордени, почетни звания и отличия;
1. лишаване от военно звание;
1. обществено порицание.

### Имуществени наказания

Тези наказания засягат имуществото на дееца и на практика или засягат активна на имуществото, или стават част от пасива (глоба). 

**Конфискацията** – чл. 44, ал. 1 НК – налага се само към налично имущество към момента на постановяване на наказанието, т.е. предмет на наказанието конфискация могат да са само имущества, които деецът притежава към момента на постановяване на присъдата.

**Глобата** – чл. 47 НК – същността й се свежда до създаване на задължение за осъдения да заплати в полза на държавата определена парична сума.

Като парично задължение тя се превръща в пасивен елемент от имуществото на престъпника. Това задължение има абстрактен характер и затова държавата може да се удовлетворява от всякакви негови активи и имущества, настоящи и бъдещи (срещу трудовото възнаграждение).

Промяната в активите или пасивите могат да засегнат ТЛ (близки или ТЛ) – законът е предвидил, че определени вещи не могат да бъдат обект на конфискация – чл.45 ал. 2 - списък към МС. Лишаване от права (49-51 НК); порицание – 52 НК.

