---
title: Въпрос 62
---
# **Въпрос 62. Доказателства – същност и видове.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2062.mp3" type="audio/mpeg">
        </audio>
    </div>

## **Същност**
За доказателствата съществува дефиниция в чл. 104. Тази дефиниция е дадена с използването **на 4 съдържателни признака**: 
### Доказателствата са **фактически данни**. 
Фактически данни означава факти на обективната реалност, защото според българския тълковен речник „фактически данни това е нещо, което действително е станало. Случило се или съществува“. Фактически данни значи факт от обективната реалност. 

За фактите, които ще послужат като доказателства са важими следните общи постановки: 

Фактите, които ще послужат като доказателства може да са вещи, предмети, книжа, документи, действия, бездействия, събития, човешки психически състояния. Например факт, който доказан по несъмнен начин ще бъде доказателство, който е вещ, ще е нож. Един факт, който ще бъде доказателство, който обаче не е вещ, а действие – когато един факт се възпроизвежда от свидетеля (доказателствено средство), възпроизвеждането на факта е различно от самия факт. Кой е факта, който е доказателство, който се възпроизвежда – т.е. самото замахване е факта, който ще послужи като доказателство ?

Фактите които ще послужат като доказателства, **обикновено са факти на обективната реалност**, но няма пречка да бъдат доказателства и факти от вътрешния психическия мир на човека, които факти се наричат невеществени доказателства като ревностни подбуди, раздразнено състояние, иска, допуска, предвижда и т.н. Кой е факта който трябва да докажем за да приемем, че умисъла е пряк? – факта че е искал. 

Има доказателства предвид тяхното естество и размери могат да се приложат по делото, такива каквито са намерени на място. Има факти, които не могат да се приложат, а трябва да бъдат възпроизведени. Например, по делото може да се приложи, без да е в кориците по делото, една торба диаманти, които ще са дадени в БНБ. 

Фактите, които ще послужат като доказателства може да са минали, настоящи, постоянни, временни, нововъзникнали, новосъздадени. Предмет на доказване са както отрицателните факти, така и сходните факти, например, предишните осъждания. 

Фактът който ще се приложи като доказателство, трябва да се индивидуализира по време и място.  Затова слухът, мълвата, репутацията, общественото мнение, макар и да са факт, не могат да бъдат доказателства, защото не могат да се индивидуализират по време и място. Докато социалното или общественото положение (кмет, министър и т.н.), както и данните свързани с личността на обвиняемия, тъй като са конкретни факти, могат да бъдат доказателства, защото са конкретни факти - това са доказателства за наказанието. 

Доказателствата трябва да се различават от обстоятелствата по делото. И едните и другите са факти. Обстоятелствата са факти на обективната реалност, които обаче все още не са доказани и са в процес на доказване, а доказателствата са също факти на обективната реалност, но вече доказани по несъмнен начин

Доказателствата трябва да се различават от доказателствените средства. Доказателствата са факти на обективната реалност. Доказателствените средства са начините за възпроизвеждане на тези факти. Показание на свидетел, протокол за оглед, за претърсване и т.н. са все док. средства. 

Доказателствата са различни и от фактическите положения ( синоними на ФП: фактическите изводи, фактическите констатации, фактическата обстановка), които се приемат за установени от ДО не са доказателства, защото не са факти на обективната реалност. Те са факти на правната реалност. Те не са и доказателствени средства, защото чрез фактическите положения не се възпроизвеждат факти, които органът непосредствено е възприел. ФП по своята същност са **логическите изводи** на ДО за съществуването или несъществуването на конкретни факти, които са направили след цялостен анализ на събрания и проверен по делото доказателствен материал.

Фактическите данни трябва да са свързани с обстоятелствата по делото (обстоятелства по делото е използвано като синоним на предмет на доказването). Това означава че: 

Всяко човешко деяние оставя многобройни следи в обективната реалност, но само следите, които са свързани с предмета на доказването имат значение и затова могат да се използват като доказателства. 

Връзката между фактическите данни и обстоятелствата по делото е също обективно съществуваща връзка и също трябва да се докаже несъмнено. 

Тази връзка може да е минала, настояща, временна, постоянна, може да е връзка на причина и следствие и обратно, може да е връзка на два независими резултата от една и съща причина и т.н. 
### Да допринесат за изясняването на обстоятелствата по делото. 
Две правила: 

Когато един факт е свързан и може да допринесе за изясняване на обстоятелствата по делото, той се обозначава като относим или като правно релевантен. 

На практика е възможно един факт да е свързан с обстоятелствата по делото, а да не може да допринесе за тяхното изясняване, което го прави неотносим или правно ирелевантен. Например сбиват се двама, викат линейка и тя катастрофира и умира човека. Факта е свързан, но не е доказателство, защото не може да допринесе за изясняването на обстоятелствата. 

### Tрябва да са установени по реда и правилата на НПК.

Три неща тук: 

Един факт, дори да е относим, за да бъде доказателство, трябва да е установен по реда на НПК, което означава или да е приложен по делото, или да е възпроизведен факта по реда и правилата на НПК. Възпроизвеждането на фактическите данни не може да стане по какъвто и да е начин, а само чрез доказателствените средства, предвидени в НПК. Те са предвидени изчерпателно, с изключение на писмените. 

Фактическите данни не само трябва да са възпроизведени по реда на НПК, а и да са събрани и проверени по реда на НПК, което става чрез способите за доказване, предвидени в НПК. Показанието на свидетеля е доказателствено средство, защото възпроизвежда факта на обективната реалност. Разпита на свидетеля пък е способ на доказване. Затова не само възпроизвеждането, но и събирането и проверката също трябва да е по реда на НПК.

Иначе казано, доказателствата винаги са конкретен продукт на събитията от реалността, които имат връзка с главния факт по делото (престъплението, неговия субект, и свързаните с него процеси и явления). В резултат на тези събития, стоящи поначало извън процеса, възникват белези върху материалната среда, или подлежащи на сетивно възприемане образи, промени, шумове, явления, и т.н. Релевантна е всяка връзка на доказателството с предмета на установяване в наказателния процес – независимо дали доказателството потвърждава или отрича главния факт по делото, дали се явява негова причина или следствие.

### Трябва да са определени по време и място. 

Законът не изисква, а и не може да се очаква тяхната предопределеност от гледна точка на естеството им и начина на поява. Те са толкова разнообразни, колкото е разнообразен и животът. Предопределен е обаче начинът на тяхното установяване – това трябва да стане по реда и със средствата на НПК, т.е. с приложимите способи за доказване по Глава четиринадесета на НПК.

## **Видове доказателства**

Относно видовете доказателства теорията въвежда разнообразни деления. За целите на настоящия материал следва само да бъдат припомнени най-популярните от тях: преки и косвени; първични и производни; обвинителни и оправдателни; веществени и невеществени. 

### Преки и косвени доказателства

От практическа гледна точка, при оценката на доказателствения материал решаващо значение има първото деление – на преки и косвени доказателства, което зависи от отношението на доказателството към основния факт.

!!! warning "Правило"
    Осъдителната присъда може да почива и само на косвени доказателства, но те трябва да са в такава система и единство, че да водят до неопровержим и логично         обоснован извод за виновността на подсъдимия.
    
Осъдителната присъда може да почива и само на едно пряко доказателство, когато – предвид конкретните обстоятелства – то води до несъмнен извод за виновността на привлечения към наказателна отговорност. Законът и практиката обаче изключват възможността обвинението и осъдителната присъда да се основават само на едно доказателство, било то и пряко, в случаите на: 1) самопризнания; 2) оговор; 3) показания на свидетели с тайна самоличност; 4) показания на служител под прикритие; 5) доказателства, събрани посредством специални разузнавателни средства.

Наличието на комбинация между едно пряко доказателство от горния списък, което само по себе си не е достатъчно за осъждане, и друго подкрепящо доказателство дава възможност да се постанови осъдителна присъда. След измененията на чл. 177, ал.1 НПК, законът допуска обвинението и осъдителната присъда да се основават и на съчетанието между данни от специални разузнавателни средства и показания на свидетели с тайна самоличност, които поотделно, макар да са преки доказателства, не могат да доведат до осъждане.

Доказателствата се делят така и критерият за това е връзката им с предмета на доказването. Второто правило е, че в доктрината, а най-често и на практика се използва понятието „улики“. **Уликите са косвени доказателства**, чрез които се доказва вината на лицето в извършване на престъплението. Понятието улики обаче не е синоним на косвени доказателства. Не са синоними, защото с уликите не се изчерпват косвените доказателства, защото с косвени доказателства може да се доказва и невиновността на лицето в извършване на престъплението. 

Третото правило е, че преки доказателства са тези, които могат да докажат обстоятелства от предмета на доказването без помощта на други доказателства. Косвените също доказват обстоятелства от предмета на доказването, но винаги с помощта и на други доказателства. 

Четвъртото правило е, че няма разлика при допускането, събирането, проверката и оценката на косвените доказателства. Въпреки това има разлика и тази разлика се състои в самия процес на оценка, който процес е по-дълъг и по-сложен, когато се доказва с косвени доказателства. В какво се състои съдържателната разлика? За преките: Когато се докаже достоверността на доказателствено средство, което възпроизвежда преки доказателства и със самия този факт и без да се правят повече оценки и преценки ще се окаже че са доказани обстоятелства от предмета на доказването. Имаме двама свидетели очевидци и двамата говорят едно и също доказваме достоверността на показанията на тези две доказателствени средства, приемаме, че говорят истината. Когато се докаже достоверността на доказателствените средства повече оценки и преценки не се правят. Даваме вярна на показанията на свидетелките като доказателствени средства и щом сме дали вяра доказваме убийството. Затова са преки. 

За косвените: когато се докаже достоверността на доказателствено средство което възпроизвежда косвени доказателства и със самия този факт няма да са доказани обстоятелства от предмета на доказването, затова оценката трябва да продължи. Косвеното доказателство трябва да се съпостави със всички други събрани по делото доказателства и при тази съпоставка трябва да се стигне до единствения извод, че връзката между косвеното доказателство, всички други доказателства и предмета на доказване е единствена възможната връзка. Примера за „видях, че тича към дървото“

Значението на това деление на доказателствата се изразява в три направления: 

- Забранено е да се подменят преките доказателства с косвени. Тази забрана не е дефинирана легално в НПК, а се извлича от принципа на непосредствеността.  
- Косвените доказателства обичайно служат за проверка на преките. 
- Когато по делото няма преките доказателства цялото доказване трябва да протече с косвени доказателства, което е дълъг и сложен процес и крие риск от съдебни грешки. 

### Първични и производни доказателства 
Доказателствата се делят на първични и производни в зависимост от източника (доказателственото средство, което ги възпроизвежда), който ги възпроизвежда. В този контекст източника, който ги възпроизвежда, се има предвид „доказателствени средства“

Когато доказателството е възпроизведено от източник, койот е оригинерен, то е първично – например самопризнанието, оригинален документ, показание на свидетел очевидец. 

Когато източника, който възпроизвежда доказателствата е вторичен, т.е. не е пръв източник, доказателствата, които се възпроизвеждат са производни – например документ, който не е оригинален, показание на свидетел, който не е очевидец и т.н. 

На практика е възможно едно доказателство от гледна точка връзката му с предмета на доказване да е пряко, а от гледна точка на доказателственото средство, което го възпроизвежда, да е производно. Например, ако обвиняемия мълчи, но по делото са разпитани 5ма негови приятели, и е разказал как е извършил престъплението – ако дадем вяра на показанията на приятелите от гл. т. на предмета на доказване са преки, а от гл. т. източника – производни. 

В същото време е възможна и обратната хипотеза – доказателствата от гледна точка връзката с предмета на доказване да е косвено, а от гледна точка на доказателственото средство, което го възпроизвежда да е първично. Например, видях моя съсед да тича по посока на дървото – косвено е защото нищо не доказва, но е първично, защото е оригинерен. 

Значението на това деление е същото, както значението на делението на преки и косвени доказателства. 
### Обвинителни и оправдателни доказателства 
Доказателствата се делят на обвинителни и оправдателни, като критерий за това е техният предмет. 

За съдържанието на обвинителни и оправдателни доказателства може да се съди от разпоредбата на чл. 107, ал. 3 НПК – затова е верен извода, че обвинителни са тези доказателства, които доказват вината на обвиняемия или отегчават неговата отговорност, а оправдателните доказателства доказват невиновността на обвиняемия или смекчават отговорността му. 

Значението на това деление: 

Без това деление е трудно да се обясни задължението на държавните органи да бъдат обективни. Да бъдат обективни означава, че са длъжни да събират и да проверяват както обвинителните, така и оправдателните доказателства. 

Чрез това деление лесно се доказва извода, че предмет на доказване по чл. 102 НПК са както обвинителните, така и оправдателните доказателства. Чрез това деление лесно се разбира задължението на защитника по чл. 98, ал. 1 НПК. Задължението на защитника се свежда до задължение да съдейства за събирането и проверката, но само на оправдателните доказателства. 

Това деление има значение при тълкуването на чл. 243, ал. 1, т. 2 НПК, според който текст прокурорът прекратява производството, когато обвинението не е доказано. Обвинението не е доказано означава, че макар да са извършени всички действия, макар да са събрани всички доказателства и е изтекъл срока за разследването и въпреки това не са и не могат да се съберат и проверят достатъчно обвинителни доказателства, за да се докаже по несъмнен начин обвинението. Тоест не достигат обвинителните доказателства. 
### Веществени и невеществени доказателства 
Делят се доказателствата на веществени и невеществени в зависимост от тяхното естество. 

Разпоредбата на чл. 109 НПК изрежда кои са веществените доказателства, но изброяването не е изчерпателно и в текста се съдържа израза „и всички други предмети“. Следователно веществените доказателства са всякакви предмети, върху които престъпното деяние е оставило видими или невидими следи. 

Има предмети, които с оглед своето естество и големина могат да се приложат по делото. Ако не да се приложат в кориците по делото, то да се оставят на отговорно пазене и пак се приема, че са приложени в кориците. Това става по чл. 110 НПК. 

Пазенето на веществените доказателства – има 3 принципни правила: 

В тази връзка е установен принцип, че веществените доказателства се пазят докато завърши наказателното производство – чл. 111, ал. 1 НПК. А в ал. 2 има изключение: когато могат да се върнат и преди да е приключило производството, ако с това няма да се затрудни разкриването на истината. 

Веществените доказателства се връщат, но само с разрешение на прокурора. Отказът на прокурора да ги върне се обжалва пред съда. Съдът се произнася еднолично в закрито заседание с определение, което е окончателно. Чл. 111, ал. 2 и 3. Според Тълкувателно решение 2/2013 г. обезпечителните възбрана и запор могат да се налагат и върху предмети, които са приложени по делото като веществени доказателства. 

Разпореждането с веществени доказателства, които подлежат на бързо разваляне става по правилата на чл. 111, ал. 4 НПК; с наркотични вещества и акцизни стоки – по правилата на ал. 5; с вещи, притежаването на които е забранено, по правилата на чл. 112, ал. 2; отнемането в полза на държавата става по чл. 112, ал. 1 и 3 НПК 

Веществените доказателства не се връщат, когато е възникнал спор за право върху предметите, докато не се реши този спор по ГПК – чл. 113 НПК. Според едни съдебни решения, спор за право е налице, но само когато е предявен установителен иск за собственост по реда на ГПК. Според други съдебни решения спор за право е налице, когато има претенции на две и повече лица за връщането на вещта, независимо че не е предявен иск за собственост по реда на ГПК. Проблемът се реши с Тълкувателно решение 2/2014 г. – за прилагането на чл. 113 от НПК не трябва да е налице висящо производство пред съда, за да се приеме, че е налице спор за право на собственост, а е достатъчно да са налице претенциите на две и повече лица за връщането на вещта – това решение е минало само с 1 глас и много особени мнения. 

Европейски стандарти – ако един обвиняем е признал къде е изхвърлил трупа и е завел органите на място, на което място са събрани множество веществени доказателства – може ли ако предмета е придобит в резултат на изтезание да се използва като доказателство по делото? – чл. 3 от европейската конвенция забранява изтезанията, нечовешкото и унизително отнасяне. Според практиката на Съда в Страсбург използването на веществени доказателства придобити чрез изтезания по смисъла на чл. 3 от Конвенцията, автоматично означава, че като цяло процеса е несправедлив по смисъла на чл. 6 => държавата ще бъде осъдена. НО не така стои въпроса, когато вещественото доказателство е получено в резултат на нечовешко или унизително отнасяне. В този случай използването на такова доказателство не означава автоматично, че процеса е несправедлив по смисъла на чл. 6 -> такива доказателства могат да се използват и процеса няма да се оцени като несправедлив в зависимост от всички обстоятелства по делото и най вече в зависимост от извода за баланса на конкуриращи се интереси – дело Гевген срещу Германия. В този случай е надделял не интереса на Гевген да се запази правото, а надделява интереса на обществото да бъдат наказани престъпленията и така съда не осъдил Германия, въпреки че признал че ВД са получени в резултат на нечовешко или унизително отнасяне. Има още едно дело – там е преобладавал не интереса на обществото а на Жалон, защото става въпрос за пакетче с кокаин 0,02 грама и процеса не е бил справедлив за разлика от първото дело съгласно извода за баланса на конкуриращите се интереси. 

Писмени доказателства от категорията на веществените – възможни в два случая: 

Първия случай е по делото е приложен документ, който интересува наказателния процес не със своето съдържание, а със свой външен белег. Интересува процеса с някаква следа от деянието, оставена по него, като напр. в документа има зачерквания, забелвания, подправки, кървави следи, пръстови отпечатъци и др. В този случай този документ ще се оценява не като писмено доказателствено средство, а като писмено доказателство, защото ни интересува със своето съдържание, а със своя белег! Пример за дело в Бистрица – проболи са един човек през ризата, в която е имало нотариален акт – не е използван като документ, а като предмет.

Втория случай следва от самия закон. Да погледнем чл. 112, ал. 4 и чл. 127. Чл. 127 говори единствено и само за документи, аргумент от „и други документи“! документите щом са документи, няма значение какви са – дали са изготвени или не в хода на процеса. Щом е документ то е писмено доказателствено средство. А в чл. 112, ал. 4 не се среща думата документ, а става въпрос за книжа/писмени актове. По какво се различават книжата по чл. 112, ал. 4 и документите по чл. 127? Според ал. 4 тези книжа са веществени доказателства, т.е. ни говори, че по делото се прилагат и книжа, които обаче не са документи и понеже не са документи те не са писмени доказателствени средства, а са писмени доказателства от категорията на веществените. 

Какво от това, че документите са доказателствени средства, а книжата са доказателства? Как различаваме кое е документ и кое не е? За да има документ, изявлението, което се съдържа в документа трябва да поражда права, задължения и правоотношения – само тогава има документ. Изявлението „мамо, аз я убих“ или „аз си отнех живота, не търсете никого“ не поражда нищо от посоченото. 

Какво означава, че когато книжата се оценява като доказателства, а когато е документ се оценява като доказателствено средство? Когато имаме доказателствено средство, то се явява доказателство за факта който възпроизвежда. Нотариалният акт е доказателство за фактите които възпроизвежда, докато онова нещо което не е документ няма източник на възпроизвеждане, който да се оцени като доказателствено средство. На това което не е документ, а е книжа и е доказателство трябва да се направят всевъзможни експертизи, а за доказателствените средства няма такова нещо да се направи – няма да правим експертиза. Протокола от огледа също си е доказателствено средство и няма какво да му правим експертиза. 

Та втория случай обобщено е: Приложените по делото книжа, които нямат белезите на документ са писмени доказателства от категорията на веществените. От чл. 127 е видно, че става въпрос за документи винаги които са писмено доказателствено средство, а от чл. 122, ал. 4 е видно, че става въпрос за приложени по делото книжа, които нямат белезите на документ и които по изричното указание на текста са веществени доказателства. В практиката е прието, че не са документи личните дневници, личните тефтери, книжа от водено двойно счетоводство, предсмъртни писма, застрашителни писма и др. Кои книжа са документи е обозначено в Постановление №/1982 г. на пленума ВС „документът съдържа факти и обстоятелства или твърдения, които пораждат, изменят, погасяват или установяват права, задължения или ПО“. 

Невеществените доказателства - (напр. за да се докаже прекия умисъл трябва да докажем невеществен факт, че е искал да убие). Няколко правила: 

- Това са факти на вътрешния, психическия мир на човека, а не на обективната реалност. 

- Този вид док служат за доказване най-често на субективната страна на престъплението, мотивите, подбудите и др. 

- Доказването с невеществени доказателства е изключително трудно, защото за тяхното съществуване или несъществуване се съди по външните прояви на човека. 


В правната литература се поддържа, че електронните доказателства са невеществени доказателства. Харддиска, флашката, дискетата, компактдиска са веществени доказателствени средства, които възпроизвеждат невеществени електронни данни. 
