---
title: Въпрос 4
---

# **Въпрос 4. Малолетни и непълнолетни. Особени правила относно наказателната отговорност на непълнолетните.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/LexsTech/LexsWiki/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2004.mp3" type="audio/mpeg">
        </audio>
    </div>

Още от общото определение за субект на престъплението следва, че българският НК отдава самостоятелно значение на белега, свързан с възрастта на дееца, т.е. на особеностите, свързани с възрастта по чл. 32.
## **Наказателноправен режим на малолетните (чл. 32 НК).**
Тази категория включва лица, ненавършили 14 години. Според чл. 32 (1) те са поначало наказателно неотговорни. Наказателния кодекс необоримо презумира, че тяхното физиологично развитие не предполага (не допуска) въздействие спрямо тази категория лица чрез мерките на НП. Поради това, ако малолетно лице осъществи общественоопасно деяние, което е обективно съставомерно с оглед една или друга разпоредба на НК, то спрямо него се предприемат възпитателни мерки по специалния Закон за борба с противообществените прояви на малолетните и непълнолетните, а не се прибягва до наказателна отговорност. 

## **Непълнолетни (чл. 31, ал. 2).**
### Обща характеристика.
Този режим е с повече особености. Според чл. 31, ал. 2 непълнолетните лица могат да носят, но според израза на закона, ако са способни, могли са да разбират значението и свойството на извършеното и да ръководят постъпките си. В случая законът използва критерий, идентичен с този, който се обозначава като психологически или юридически по смисъла на чл. 33 (1). Тук не става дума за преценяване на вменяемостта на дееца. До такова неразбиране свойството и значението на извършеното и невъзможност за ръководене на постъпките при непълнолетните може да се стигне не само поради причините, обхванати в т.н. медицински критерий по чл. 33 (1), не поради някакво психическо заболяване, а поради недостатъчно психофизическо развитие на непълнолетния, т.е. на друго самостоятелно основание може да се стигне до същия извод, че лицето не е могло да разбира свойството и значението на извършеното и да ръководи постъпките си.

### Вменяемост
Първа група въпроси, свързани с преценката, дали непълнолетният може да понесе наказателна отговорност. Като се акцентира върху самостоятелния характер на това основание по чл. 31, ал. 2 става ясно, защо при тази преценка във всеки конкретен случай се решават два самостоятелни въпроса: 

1. вменяемост на непълнолетния; 
1. като е вменяем, могъл ли е да разбира значението и свойството на извършеното деяние и да ръководи постъпките си от гледна точка на неговото психофизическо развитие. 

Съдът следва изрично да се занимае и с двата въпроса изрично, щом става дума за осъществяване на НО спрямо непълнолетен. Поради това ако се постанови осъдителна присъда, винаги се включва изразът "…като е могъл да разбира свойството и значението на извършеното деяние и да ръководи постъпките си…". Това е заключителният елемент на диспозитива на осъдителната присъда спрямо непълнолетни лица. Какво става ако съдът установи, че непълнолетният, макар и вменяем, поради особеностите на неговото развитие, не е могъл да разбира свойството и значението на извършеното и да ръководи постъпките си според това разбиране. За тези случаи законът постулира възможност за съда да прецени, дали се налага осъществяване на възпитателни мерки по специален закон или не. 
### Втора група въпроси
Втора група въпроси, свързани НП-режим на непълнолетни лица, спрямо които съдът преценява, че следва да се осъществи НО. За тези случаи в НК са обособени специални правила, за чието наличие най-напред става ясно в чл. 31, ал. 4. Тази разпоредба следва да се третира като “препращаща” и тя е привързана с оглед особените правила по чл. 60 и 65 от НК (“Особени правила за непълнолетните”). Препращането обаче не се изчерпва с правилата от чл. 60 до 65. Такива са още: разпоредбите за рецидива по чл. 29; условно осъждане – чл. 66 и сл. с оглед чл. 69 и 69а; предсрочно освобождаване от изтърпяване на наказание "лишаване от свобода" на непълнолетни лица по чл.71; правилата, свързани с давността по чл. 80 във връзка с чл. 63; реабилитация по чл.86; чл.88 по отношение на абсолютната реабилитация във връзка с чл. 87. Особеностите, свързани с НП-режим на непълнолетните характеризират особености, свързани с отделни етапи на осъществяване НО, поради което въпросите, свързани с тези особености са много повече.

### Особени правила за непълнолетни по чл. 60 – чл. 65
Тези правила са обособени с оглед специфичните цели на наказанието, което се преследва спрямо непълнолетни лица. Съществен е изразът “преди всичко” в текста на разпоредбата на чл. 60. Той предполага систематическо тълкуване във връзка с разпоредбата на чл. 36:

В чл. 36 са обособени целите, които се преследват с налагане на наказанието. Използваният в чл. 60 израз “преди всичко” говори, че целите изрично обособени тук не изключват прилагането на чл. 36 и спрямо непълнолетни лица. Това означава, че всички цели, които поначало се преследват с налагане на наказанието, се преследват и спрямо непълнолетни лица.

Чл. 60 обаче само акцентира върху т.н. “специална превенция” в случаите, когато наказанието се налага на непълнолетни, т.е. когато се отмерва наказание на непълнолетни съдът преди всичко трябва да отчита това, което включва специалната превенция. Следователно акцентът тук се поставя върху специалната, за сметка на т.н. “обща” превенция (обхваща целите, които се преследват спрямо останалите членове на обществото). 
### Видовете наказания, които могат да се налагат на непълнолетни лица.
Чл. 37 регламентира 13 вида наказания, едно от които е доживотен затвор без замяна като изключителна мярка, а останалите 12 вида спадат към т.н. “редовни наказания”. Особеност с оглед на непълнолетните – от тези 13 вида наказания, спрямо тях могат да се предприемат само 3, което е изрично постулирано в чл. 62. Само едно от тях е свързано с лишаване свободата на дееца (чл. 62, т. 1). На непълнолетните може да се налага и едно от най-леките наказания – “обществено порицание”.

### Редуциране на наказанията при условията на чл. 63. 
Това е специфичен елемент в НП режим на непълнолетните. Редуцирането на наказанията винаги предхожда определянето им. Редуциране на наказанията означава: "пред скоби" в Общата част на НК са постулирани правила, според които се диференцират санкциите в Особената част. Това редуциране при условията на чл. 63 се осъществява в различна степен в зависимост от това, дали непълнолетният е навършил или не е навършил 16 г. Тази допълнителна вътрешна диференциация на НО в зависимост от възрастта на непълнолетния се отнася до най-тежките санкции, предвидени в Особената част – тези, според които се предвиждат: 1) доживотен затвор без замяна; 2) доживотен затвор и 3) лишаване от свобода за повече от 10 г. Практическият резултат е вместо в Особената част във всяка санкция изрично да се диференцира отговорността (т.е. двояко да се осъществява), принципът по който става това е диференциран в чл. 63. Това дава възможност на съда, съблюдавайки този принцип във всеки отделен случай да изведе санкцията такава, каквато е тя с оглед случаите на осъществяване на съответното престъпление от непълнолетния. Следователно чл. 63 извежда общите правила и след като съдът установи какви са общите санкции за съответното престъпление, пристъпва към индивидуализиране на наказанието с оглед на непълнолетния извършител.

Ред – квалификация на деяния, препращане към приложението 63 НК, индивидуализация на наказанието. Съдебна практика – може ли да се приложи или навършването на възрастта е пречка, то не може да се диференцира по отношение. 
### Освобождаване от отговорност и освобождаване от изтърпяване на наложеното наказание по смисъла на чл. 61 и чл. 64. 
Между двата института има принципно различие. От гледна точка на същността на НО, а именно, че тя се свежда до три основни правомощия на държавата: да осъди дееца, да изпълни наложеното наказание и да третира дееца като осъждан, на които съответстват три задължения на дееца да търпи подобно въздействие върху неговата правна сфера, се извежда разликата: при освобождаването от НО държавата се отказва от реализирането на трите си правомощия, докато при хипотезата на чл. 64 държавата осъществява първото си правомощие и се отказва от другите две.

Институтът на освобождаване от НО на непълнолетни с налагане на възпитателни мерки формално има своето основание в чл. 78 във връзка с чл. 61, но е разгърнат и в чл. 61. Предпоставките за прилагане на института са свързани с кумулативното наличие на 3те условия по чл.61 (1):

Извършено престъпление от непълнолетен, което да не представлява голяма обществена опасност. Няма легално определение на това, кога едно престъпление е или не е с голяма обществена опасност. НК използва оценъчен критерий. Виж член 93, точка 7 НК. Според формалния критерий тежко престъпление в НК е това, за което се предвижда наказание лишаване от свобода за повече от 5 г. или по-тежко наказание. Следователно при формалния критерий ще се изхожда от предвижданата санкция, т.е. използването на формалния критерий ограничава. Затова сега се използва оценъчният критерий, който дава възможност, макар и престъплението формално да е тежко, то да се съобразява със спецификите на конкретно извършеното престъпление и да се прецени, че не е с голяма обществена опасност и да намери приложение институтът на освобождаване от НО. При приложение на оценъчния критерий се преценяват съвкупно всички особености, характеризиращи конкретния случай.

Извършеното престъпление да е поради увлечение или лекомислие, т.е. дадени са в алтернатива. Увлечението характеризира емоционално-волевата сфера на непълнолетния, т.е. към момента на извършване на престъплението у него надделяват силни чувства по отношение на вземането на решение, дали да го извърши или не. Намира приложение най-вече при отнемане на МПС по чл. 346. Лекомислието се отнася до интелектуалната сфера на непълнолетния, преценява се към момента на вземане на решението за извършване на престъплението, т.е. поради възрастовите особености, непълнолетният е надценил значението на едни, респ. подценил значението на други обстоятелства. Поради това се казва, че е подходил лекомислено.

Преценка на компетентния орган, че спрямо непълнолетния успешно могат да бъдат приложени възпитателни мерки по специалния Закон за борба с противообществените прояви на малолетните и непълнолетните. Кой е компетентният орган зависи от фазата, в която се намира наказателното производство. Във фазата на предварителното производство (досъдебната фаза) компетентен е прокурорът, понеже той осъществява функциите по ръководство и решаване на делото на този етап от наказателния процес. Според закона неговите възможности са следните:

Поради наличието на предпоставките по чл. 61 (1) прокурорът решава въобще да не образува предварително производство. В този случай той се произнася с мотивирано постановление за отказ да се образува предварително производство и отказ да се подведе под НО непълнолетния и да се изпратят материалите на съответната местна комисия за борба с противообществените прояви на малолетни и непълнолетни за налагане на възпитателни мерки. (2) предварителното производство е образувано, установени са предпоставките по чл. 61 (1) – тогава прокурорът с постановление прекратява наказателното производство и освобождава непълнолетния от наказателна отговорност. При този втори вариант прокурорът има възможност да избере: или да изпрати преписката до комисията за налагане на възпитателни мерки или ако прецени, че следва да се наложи най-тежката по НК мярка (настаняване в училище-интернат), сам да постанови тази мярка.

Ако процесът е във втората фаза (съдебна), компетентен е съдът. Той осъществява функциите по ръководство и решаване на делото. Варианти: или да не предаде на съд непълнолетния, или ако той е вече предаден, да не го осъди, освобождавайки го от НО. И в 2-та случая съдът е компетентен да избере сам и да постанови съответната възпитателна мярка, която счита за необходима спрямо непълнолетния или да изпрати препис на съответната местна комисия за налагането на такива мерки.

Предпоставки за прилагане на института освобождаване от изтърпяване на наложено наказание лишаване от свобода на непълнолетни по смисъла на 64. Първите две от тях са дадени в ал. 1:

Наложеното наказание на непълнолетния да е лишаване от свобода по-малко от една година.;

Като е наложил тъкмо такова наказание, съдът да не е отложил изтърпяването му по чл.66 (1) (“условно осъждане”, което е друг вид освобождаване от изтърпяване на наложено наказание). Следователно с тази уговорка по алинея 1 законът дава предимство на прилагането на условното осъждане спрямо непълнолетните лица пред освобождаването им от изтърпяване на наложеното им наказание при условията на чл. 64.

Третата предпоставка за приложение на института по чл. 64 е усложнена от гледна точка на това, че обхваща 4 типа хипотези, наличието на която и да е от тях е достатъчно да обуслови неприлаганото на института. Тези 4 хипотези са регламентирани две по две в ал. 3 и ал. 4 на чл. 64, което не е случайно:

Първата двойка хипотези по ал. 3:

Случаи, при които престъплението е извършено от непълнолетния към момента, когато той изтърпява наказание лишаване от свобода, т.е. престъплението е рецидив, осъществено е когато срещу непълнолетния е влязла в сила осъдителна присъда и на основание тази присъда той изтърпява наказание лишаване от свобода. Деянието да не е извършено по време на лишаване от свобода. 

Случаи, когато междувременно непълнолетният е навършил пълнолетие и е осъден като пълнолетен. Това е единственият случай в НК, при който се възприема тълкуване относно понятието "осъден", различно от всички останали случаи в НК. Принципът е: едно лице се счита за “осъдено” след момента, в който срещу него е влязла в сила осъдителна присъда. Тук обаче деецът се счита “осъден” към момента на постановяване присъдата от първоинстанционния съд. Това се приема като една привилегия в полза на непълнолетния. 

Втора двойка хипотези по ал. 4: всяка една от двете хипотези по ал. 4 предполага наличие на предпоставки, две от които са общи и за двете хипотези (те са изведени пред скоби) и към тези две общи предпоставки формално погледнато се наслагват в алтернатива предпоставките по “а” и след това по “б”. Общите предпоставки са:

1. повторно осъждане (рецидив);
1. съдът да е преценил, че с оглед превъзпитанието на непълнолетния е необходимо той да изтърпи наложеното наказание.

Осъждането да е първо, да няма вече влезли в сила предпоставки, ако осъждането не е първо или неговия срок не е по-малък, на първо място, наложеното наказание е по-малко от 6 месеца и не трябва по него да се търпи лишаване от свобода. 

Към тези предпоставки се кумулира условието по “а” за новоизвършено престъпление. След това се прибавя и условието по втората алтернатива “б”.

При наличието на условия за прилагане на този институт компетентен да налага наказание лишаване от свобода е само съдът. Осъждането да е първо или ако е повторно, срока му да не е над 6 месеца на тази присъда, установена м момента и при предходните си осъждания дееца да не е изтърпявал лишаване от свобода. 
### Специфики, свързани с изтърпяване на наказанието лишаване от свобода от непълнолетни – чл. 65. 
У нас има 2 типа пенитенциарни заведения: 1) затвори и 2) поправителни домове, съответно предназначени за изтърпяване наказанието лишаване от свобода от пълнолетни и непълнолетни лица. Към тях се числят т.н. “Трудово-поправителни общежития”, които биват три типа: открити; полуоткрити; закрити. Чрез ТПО се дава възможност да се изпълняват различни видове режими за изтърпяване на наказанието лишаване от свобода. Тези режими са 5 вида: лек; общ; строг; усилено-строг; специален. От тях само общият и строгият режими се прилагат спрямо непълнолетни лица. ТПО са към съответните пенитенциарни заведения – към затворите или към поправителните домове, т.е. ТПО не са тип пенетенциарни заведения наред със затворите и поправителните домове.

Принципът е, че непълнолетните лица се настаняват в поправителни домове за изтърпяване на наказание лишаване от свобода до навършване на 18г. НК обаче допуска лицето да остане да изтърпява наказанието и след навършване на пълнолетие при следните предпоставки:

1. това да е необходимо с оглед довършване на образование или квалификация; 
1. да има предложение в този смисъл от съответния педагогически съвет;
1. разрешение от съответния прокурор.

В този случай лицата могат да останат до навършване на 20 г. за изтърпяване на наказанието лишаване от свобода в поправителен дом – чл. 65 (2). Предпоставките следва да се налице кумулативно. Съображенията за тази възможност: да не се даде възможност за отрицателно въздействие върху лицето в едно пенетенциарно заведение за пълнолетни (затвор). 

Тихомир на 17 години и Здравко на 15 години. Двамата проникват в съседна вила на Петров и вътре във вилата намират неговата ловна пушка и Тихомир взима пушката и Здравко му казва да я остави, Тихомир смятайки, че не е заредена произвежда изстрел към Здравко, при което Здравко получава огнестрелна рана в коремната му област. 

Вариант 1 – виждайки какво се случва Тихомир бяга от къщата и се укрива в града и след няколко дена съседа намира момчето починало, като лекарите установяват разкъсване на коремна кухина, при което е засегнат далака и в следствие загуба на към момчето е починало. Смърт, причинена от непредпазливост. Съда преценява, че лицето е наказателно-отговорно, дали може да се замени с възпитателна мярка по член 78 НК.

Вариант 2 – произвеждайки изтрила Тихомир се страхува и поради лекарската помощ момчето оцелява, като състоянието му е описано като разстройство на психиката. Член 133 НК. 
## **Режим на специални наказателни институции и мерки, които се предприемат спрямо непълнолетните и малолетните лица на основание ЗБППМН.** 
Този режим е с изключително практическо значение, защото е свързан пряко с възможността за освобождаване от НО и налагането на възпитателни мерки, и за освобождаване от изтърпяване на наложено наказание със замяната му със специални мерки. След голямата реформа в НЗ от 1997 г. се обособиха 6 типа институции: 

1. комисии за борба с противообществени прояви на малолетните и непълнолетните лица; 
1. детски педагогически стаи; 
1. социално-педагогически интернати; 
1. възпитателни училища-интернати; 
1. домове за временно настаняване на малолетни и непълнолетни; 
1. приюти за безнадзорни деца. 

### Комисии. Тези комисии се изграждат на 2 нива: 

Най-напред на национално равнище се обособява т.н. Национална комисия за БППМН или Централна комисия с председател заместник министър-председателя, т.е. ЦК се обособява към правителството. Заместник-председатели са: заместник-министър на образованието, науката и технологиите, заместник-министър на труда и социалните грижи и секретар на Министерството на вътрешните работи. Секретар и членове: заместник-министър на правосъдието, заместник-министър на здравеопазването, заместник-министър на финансите, заместник-министър на културата, заместник-председател на Комитета за младежта и децата, заместник-председател на Върховния касационен съд, заместник главен прокурор и заместник-директор на Специализираната следствена служба. В състава на комисията се включват и видни общественици и представители на български неправителствени организации и български фондации, чиито цели са предотвратяването и борбата с противообществените прояви на малолетните и непълнолетните. Следователно членовете на комисията са представители на изпълнителната и съдебната власт. Функциите на ЦК са преди всичко свързани: даване на методически указания за работа на местните комисии, контрол по изпълнение на тяхната дейност, прогнозиране развитието и даване подходящи предложения за промяна и усъвършенстване на законодателството. 

Към общините се създават и т.н. местни комисии за БППМН в големите градове, а където има и райони е възможно и обособяване по райони. Именно тяхната работа е свързана с налагането на възпитателни мерки по този закон. Компетентност на МК: налагане на възпитателни мерки от 1 страна спрямо непълнолетни и малолетни лица по чл. 13 от закона, а от друга, мерки спрямо родителите, не полагащи достатъчно грижи за децата си (чл. 15). Мерките по чл. 13 са множество: 1) мъмрене; 2) задължаване да се извини на пострадалия; 3) предупреждение; 4) предаване на родителите или на лицето, което ги замества, със задължение за полагане на особени грижи; 5) поставяне под възпитателен надзор на съответния трудов колектив; 6) поставяне под възпитателен надзор на обществен възпитател; 7) задължаване на непълнолетния да отстрани със свой труд причинената вреда, ако това е в неговите възможности; 8) задължаване да извърши определена общественополезна дейност; 9) настаняване в социално-педагогически интернат; 10) предупреждение за настаняване във възпитателно училище-интернат с изпитателен срок до 6 месеца; 11) настаняване във възпитателно училище-интернат. Бившите ТВУ-та по сегашния закон са ВУИ. Предприемането на която и да е от тези мерки се осъществява с решение от състав, определян за всеки конкретен случай от председателя на комисията, при което всяко решение на комисията подлежи на контрол. 

Контролът се осъществява по различен ред съобразно това, какъв е характерът на възпитателната мярка: 1) всички мерки, с изключение на най-тежките, могат да се атакуват пред съответния кмет на общината, който ако намери, че наложеното е незаконосъобразно, може да върне преписката за преразглеждане от друг състав на съответната комисия; 2) настаняването във ВУИ подлежи задължително на съдебен контрол; 3) най-късно на следващият ден съответната МК е длъжна да изпрати преписа на районния съдия. Съдът гледа делото в закрито заседание, но ако прецени е възможно предварително да изслуша малолетния или непълнолетния. На практика съдът има неограничена компетентност. Той може: да отмени решението на МК, отменяйки го да наложи друга възпитателна мярка или да го потвърди. По тази процедура няма как да се стигне до утежняване на наказанието. Ако има промени, то те са облекчаващи. 

Преписките пред комисията подлежат на разглеждане в присъствието на обществен защитник и в присъствието на един от родителите или и двамата. Адвокатска защита пред местните комисии не се допуска.

Чл. 15 предвижда 3 вида мерки: 1) предупреждение; 2) задължаване да посещават специално организирани педагогически лектории и консултации по въпросите на възпитанието на децата; 3) глоба в размер до 2 лв. По искане на нарушителя кметът може да замени глобата с доброволен труд от 50 до 500 часа в полза на общината.
### Детски педагогически стаи. 
Създават се към общинския съвет. При нужда такива стаи се откриват към районите и някои кметства. Те се завеждаха инспектори, които можеха да бъдат до 96 г. с педагогическо или юридическо образование, а след 96 г. – с педагогическо образование. Те се назначават от министъра на вътрешните работи.

Инспекторите не могат да предприемат мерките по ЗБППМН по чл. 11 (или 13) и чл. 15 или 19. Тяхната задача е да осъществяват т.н. “оперативно-издирвателни” мероприятия и да осъществяват въздействие върху родителите и малолетните и непълнолетни лица чрез тях. Техните функции са 2: 1) да издирват и установяват малолетни и непълнолетни извършители на противообществени прояви; 2) да издирват и установяват малолетни и непълнолетни жертви на противообществени прояви. Редица институции функционират при помощта на инспекторите от ДПС.

Социално-педагогически интернати и възпитателни училища-интернати. Основните различия между 2та вида училища. В СПИ могат да се настаняват малолетни след навършване на 7 г. и непълнолетни лица, а във ВУИ се настаняват малолетни над 8-годишна възраст и непълнолетни;

Предпоставки за предприемане на едната или другата мярка. В СПИ се настаняват:

1. лица с неустановено местоживеене и лица които нямат подходяща семейна среда от гледна точка на тяхното нормално психическо развитие,
1. както и лица, за които съществува опасност да извършат такива противообществени прояви;

Във ВУИ се настаняват лица извършили противообществени прояви в относително по-висока степен на обществена опасност и то такива, за които следва да е преценено, че нито 1 от леките възпитателни мерки по чл.13 не би довела до търсеното принудително възпитателно въздействие; 
### Rед за настаняване на лицата в 2-та типа училище:
Настаняването в СПИ се извършва по ред, определен от министъра на образованието, по искане на родителите или по предложение на компетентните органи, както и по решение на местната комисия;

Настаняването във ВУИ става от прокурор при условията от чл. 61 и чл. 64 или от съответната МК за БППМН, но при задължителен съдебен контрол (! Това противоречи на закона - Министерството на образованието, науката и технологиите.)

С оглед сроковете, в които се осъществява настаняването. Ограничение, което не е обвързано с достигането на пълнолетие има при ВУИ. Настаняването във ВУИ може да е с максимален срок 3 години, при което принципът е, че при завършване на всяка учебна година педагогическият съвет на съответното училище-интернат при участието на районния прокурор след преценка на поведението на ученика и постигнатите резултати от възпитанието и обучението му може да се произнесе за прекратяване на мярката. 

Престоят във възпитателното училище-интернат може да бъде прекратен по изключение и преди края на учебната година по предложение на съответната местна комисия за борба срещу противообществените прояви на малолетните и непълнолетните или по здравословни причини с протокол на лекарска консултативна комисия.

По желание на непълнолетния и с решение на педагогическия съвет престоят във възпитателното училище-интернат може да бъде удължен и след 3-та година до завършване на съответната образователна степен.

Колкото и да е тежко настаняването в тези училища, то е възпитателна мярка, а не наказание в наказателноправен смисъл.
### Домове за временно настаняване на малолетни и непълнолетни. 
Домовете за временно настаняване на малолетни и непълнолетни се създават от Министерството на вътрешните работи, което определя техния район на действие. На практика такива домове има в областните центрове. В тези домове се настаняват лица: 1) на които не може да се установи местожителството; 2) заловени в скитничество, просия, проституция, злоупотреба с алкохол, разпространение или употреба на наркотици или други упойващи вещества; 3) самоволно напуснали заведения за задължително възпитание или принудително лечение; 4) извършили противообществена проява и изпаднали в такова състояние на безнадзорност, което прави нецелесъобразно оставането им при родителите или при лицата, които ги заместват.

Когато няма възможност тези лица да бъдат настанени незабавно в домовете, те се оставят отделно в подходящи помещения на съответното поделение на Министерството на вътрешните работи, където могат да престоят не повече от 24 часа, т.е. тези домове се различават от т.н. “приемни разпределители” към РПУ.

Престоят в домовете не може да бъде повече от 15 дни. Престоят над 24 часа се разрешава от прокурора. В изключителни случаи, с разрешение на съответния прокурор, срокът на престоя в дома може да бъде продължен до 2 месеца.

Домовете за временно настаняване изпълняват следните основни задачи: 1) извършват или осигуряват извършването на медицински, психологически и педагогически изследвания, освидетелстват и дават препоръки на съответните органи за работа с тези малолетни и непълнолетни или за настаняването им в подходящи заведения; 2) изясняват причините за скитничеството, безнадзорността, противообществените прояви и др. на приетите в дома малолетни и непълнолетни; 3) издирват семействата на приетите малолетни и непълнолетни и вземат мерки за връщането им в тях.
### Приюти за безнадзорни деца. 
Това са социални заведения, в които временно и безплатно се настаняват малолетни и непълнолетни, докато се реши въпросът, кому да бъдат предадени с оглед осъществяване на съответните грижи или ако няма такива лица, да се реши в какво заведение (социално или здравно) да бъдат настанени. Тези приюти се създават и контролират по линия на Министерството на труда и социалните грижи.
