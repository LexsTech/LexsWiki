---
title: Въпрос 49
---
# **Въпрос 49. Публичност на съдебните заседания. Непосредственост. Устно извършване на наказателното производство.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/LexsTech/LexsWiki/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2049.mp3" type="audio/mpeg">
        </audio>
    </div>

## **Публичност на съдебните заседания.** 
Изискването за публично разглеждане на делото в установено в чл. 6, т. 1 от Европейската конвенция за защита правата на човека. Установено е като право на обвиняемия делото му да се гледа публично. 

У нас публичността е установена не като право на подсъдимия, а като принцип на процеса! Значението на принципа според ЕСПЧ и Тълкувателно решение № 4/2014. 

Значението на този принцип ЕСПЧ е обобщил така: „Публичния характер на производството спомага да се гарантира справедлив съдебен процес като страните по делото са защитени от произволни съдебни решения, а на обществото е дадена възможност да контролира правосъдието. 

ВКС много по-добре посочва значението. Според Тълкувателно решение № 4/2014г.: „Публичността е процесуална ценност, която гарантира справедливостта на съдебния процес. Тя осигурява прозрачност на съдебните процедури чрез информиране на обществото пряко или чрез медиите за механизмите на правосъдието. Чрез публичността се гарантира и друго право с фундаментално значение, каквото е правото на обществото да получава информация от обществено значение.“ 

Този принцип както в Европейската конвенция за защита правата на човека, както и в НПК е установен с многобройни изключения. 
### Същност на принципа 
Принципа е установен в чл. 20 и от този текст могат да се направят няколко извода:

Публичността е изключена за досъдебната фаза. А това отнася ли се мерките за неотклонение – също, защото се разглежда в съдебно заседание. Но не се отнася за разпоредителното заседание. 

Публичността намира проявление в съдебната фаза, но само при провеждане на съдебно заседание. Когато на досъдебната фаза се решават някои въпроси от съда и се решават в съдебно заседание, очевидно е че ще има публичност в този случай. Тъй като думата „съдебни заседания“ е членувана това значи че се провеждат публично всички съдебни заседания във всички съдилища, по всички дела, във всички съдебни инстанции.

Публичността не се отнася за страните – те винаги присъства дори делото да е при закрити врати. Публичността се отнася до всички граждани, които могат да присъстват при разглеждане на делото без да са длъжни да мотивират това свое решение. 
### Изключения от принципа: 
**Изключенията свързани с предмета на делото, когато се гледа при закрити врати – чл. 263 НПК:** 

Делото се води при закрити врати заради запазването на държавна тайна – изчерпателно са посочени в Приложение 1 към чл. 24 от Закона за защита на класифицираната информация. През 2014 г. това приложение бе изменено и тогава ВКС издаде Тълкувателно решение № 4/2014г., в което се съдържа следното указание „наличието по делото на доказателства получени чрез СРС не е достатъчно основание делото да се гледа при закрити врати, съдът самостоятелно трябва да прецени дали в тези доказателства, получени от СРС се съдържа ДТ.“ До 2014 г. е било че ако има СРС – закрити врати винаги. 

За запазване на нравствеността – обичайно става въпрос за престъпленията от Разврат в глава втора, но и за всяко престъпление обичайно против личността. 

При разпит на анонимен свидетел – не присъстват страните. Когато има опасност да се разгласят факти от интимния живот на гражданите – извършеното престъпление например е по повод сексуалните му наклонности. Ако обаче подсъдимият реши, че иска публично – най-вероятно публично 

При разпит на малолетен или непълнолетен свидетел, който е пострадал от престъпление. При непълнолетните публичността е изключение. **Изключенията от публичността свързани с определена категория лица**: това са въоръжените лица, освен охраната и непълнолетните, освен ако не са страни по делото или свидетели – чл. 255 НПК. **Изключения, при които ограничаването на публичността се явява санкция за неправомерно поведение**. Това е по чл. 267, ал. 4 НПК – лицата от публиката се отстраняват от съдебната зала, ако нарушават реда.
### Изводи
Публичността не е изключена по абсолютен начин, защото разглеждането на делото при закрити врати не се отнася до страните – те винаги присъстват при разглеждане на делото дори когато става въпрос за държавна тайна по смисъла на ЗЗКИ. Имат по право достъп до информация страните и адвоката.

Не е задължително цялото съдебно заседание да протече при закрити врати. Може да протече при закрити врати само извършването на някои действия. Председателят на състава на съда, когато делото се гледа при закрити врати може да реши да присъстват външни лица и по едно лице, посочено от всеки подсъдим. Това обаче не се отнася за случая когато делото се гледа при закрити врати поради ДТ или анонимен свидетел. 

Присъдата дори когато делото е гледано при закрити врати винаги се чете публично. Това е според Тълкувателно решение № 4/2014г. – когато делото е гледано при закрити врати диспозитива на присъдата се публикува, а мотивите се публикуват в онези техни части, където не се коментира информация, която е послужила за разглеждане на делото при закрити врати. 
## **Непосредственост**
Чл. 18 – принцип на непосредственост. Адресиран е до всички държавни органи. Разбираме ли какво означава непосредственост от чл. 18? – да. Органите събират лично доказателствения материал и основават актовете си въз основа на тях. Това не значи че се присъства лично при събирането. 

Вярно ли е че прокурора действа при условията на непосредственост. Вярно ли е, че лично събира доказателствения материал? Основната функция на разследващия орган е да събира доказателства. Когато прокурора пише обвинителен акт и се позовава на факти, обаче той лично не разпитва. Всъщност ще важи принципа в хипотезата на чл. 46, ал. 2, т. 2 и на второ място когато лично извършва някои от действията по разследване. 

За разследващия орган този принцип си важи изцяло. За прокурора – видяхме по – горе. Ако съдията по делото почине – чл. 259. 

Същност на принципа – принципът е установен в чл. 18. Правят се следните изводи: 

1. Принципът се отнася до всички ДО
2. . Принципът, както е видно от края на изречението на чл. 18, макар и принцип, законодателя априори обявява, че този принцип се въвежда с изключения. 
3. Разпоредбата на чл. 18 ясно разкрива съдържанието на принципа, а то е: Задължението на държавните органи лично да извършват действията, лично да събират доказателствения материал и да се позовават в своите актове на доказателства които са събрали и проверили лично. 

Принципът на непосредствеността намира най-широко проявление в дейността на съдебните органи, но това не е написано в закона и затова трябва да се докаже. Това е така защото, на първо място съдът се позовава в своите актове винаги на доказателства, които е събрал и проверил лично. Ако доказателствата са събрани и проверени на досъдебна фаза при пълно спазване правилата на НПК и въпреки това съдът не може да се позове директно на тях – трябва отново да ги събере и провери. У нас никой не иска да е свидетел, защото най-напред те призовават органи, които ти снемат показанията, след това на досъдебната фаза те разпитват по правилата на НПК, след това на първа инстанция пак те разпитват по правилата на НПК. 

Вторият аргумент е, че само съдът при осъществяването на своите функции, на своята дейност, не е взаимозаменяем. Само съдебните органи са неизменни при осъществяване на дейността си! Този извод следва от чл. 258 и чл. 260 НПК. Когато един съдия или съдебен заседател не може да продължи участието си по делото, той се заменя с друг, но делото не продължава, а цялото съдебно заседание започва отначало. Тоест отново трябва да се извършват всички действия, отново трябва да се съберат всички доказателства. Това правило не важи, когато по делото има назначени резервни съдии и съдебни заседатели, които имат всички права като съдии и съдебни заседатели, с изключение на правото да участват при решаване въпросите по делото. 

Третият аргумент – само съдебните органи действат при изискванията за непрекъснатост на съдебното заседание – след като изслуша съдебните прения и последната дума, съдът не може да разглежда други дела преди да се произнесе по това дело – чл. 259 НПК.

В дейността на прокурорските органи този принцип намира приложение, но само като изключение, защото: 

1. Като правило прокурора в своите актове се позовава на доказателства, които не са събрани и проврени от него лично, а от разследващия орган, чиято главна функция е именно тази. 
2. . Прокурорските органи не са неизменни, те са взаимно заменяеми при извършване дейността си. Ако наблюдаващия прокурор не може да продължи участието си по делото и се замени с друг, разглеждането на делото се продължава без да се повтарят извършените действия ( това важи както за досъсебната и съдебната фаза). 

В крайна сметка е верен извода, че принципа намира приложение в дейността на прокурорските органи в два случая: 

1. По чл. 46, ал. 2, т. 2 – когато прокурора е извършил цялостно разследване
2. . Когато извършва отделни действия по разследването - пак в чл. 46, ал. 2, т. 2. 

В дейността на разследващите органи този принцип намира по широко проявление, отколкото в дейността на прокурорските органи, защото: 

Именно разследващите органи извършват действията по разследването и събират необходимите доказателства. Затова в постановленията, които те издават се позовават на доказателства, които са събрали и проверили лично. 

Разследващите органи обаче, за разлика от съдебните, не са неизменни, а взаимозаменяеми при извършване дейността си. Когато един разследващ орган не може да продължи, се заменя с друг и разследването продължава без да се повтарят извършените действия 

Този принцип не намира проявление в дейността на разследващия орган в два случая: 1. Когато прокурора е извършил отделни действия по разследването и 2. Когато разследването е било осъществено от екип от разследващи органи. 

Изключения от принципа за непосредственост, свързани с няколко действия:

1. Разпит по делегация - чл. 108 НПК.
2. . Задочно производство - чл. 269, ал. 2 НПК.
3. Прочитане показанията на свидетел или обясненията на обвиняемия - чл. 289-281 НПК.
4. Чл. 283 НПК – прочитане на протоколите от досъдебното производство.
5. Даване на писмено заключение от вещото лице.
6. Събиране на доказателствата във въззивна инстанция.
7. Съкратено съдебно следствие - глава 27.
8. Споразумения.
9. Разглеждане на дела, по които подсъдимият е освободен от отговорност налагане на административно наказание.

## **Устно извършване на наказателното производство.**

Този принцип е установен в чл. 19 НПК. От текста се правят следните изводи: 

Принципът важи и за двете фази на наказателния процес и за всички държавни органи, защото е използвано понятието „наказателно производство“. От края на принципа е видно, че той е въведен от законодателя априори с изключения. Чл. 19 НПК е вярно, че е императивна разпоредба, но тя е в същото време и класическа декларативна правна норма, поради което принципа е обявен, деклариран, но не е разкрито неговото съдържание. 

### Съдържание на принципа 
В доктрината и практиката е прието, че съдържанието се изразява в следните няколко направления: 

Обясненията на обвиняемия и показанията на свидетелите за да са валидно доказателствено средство трябва да са дадени устно. Очевидно, че в тези две хипотези устността е условие за валидност на тези два вида устни доказателствени средства. Това правило остава действащо и след приемане на разпоредбата на чл. 237, ал. 5, според която разпитаният може да изложи собственоръчно своите обяснения и показания (няма значение дали е обвиняем или свидетел), които обаче е дал устно. 

Исканията, бележките и възраженията, които се правят в хода на процеса, трябва да са устни, а когато са депозирани писмено, трябва да са прочетат. Очевидно че при исканията, бележките и възраженията устността не е условие за тяхната валидност. 

Съдебните прения по наказателни дела, за разлика от гражданските дела, задължително трябва да са устни. Затова ако страната е изготвила писмено своята реч може да я депозира в съда, но след като я е прочел устно. 

Последната дума на подсъдимия винаги е задължително устна – ако е написана, подсъдимият трябва да я прочете и тогава да я депозира. 

Присъдата трябва да бъде прочетена в същото съдебно заседание, като нещо повече – прочитането ѝ е конститутивен елемент за нейната действителност. 

Заради устността, чл. 283 задължава съда да прочете всички приложени по делото документи. 

Изключенията от принципа на непосредствеността и устността: 

1. Когато се четат показания на свидетели – чл. 281 НПК. 
2. . Когато се четат обяснения на обвиняем – чл. 279 НПК 
3. Задочното производство – когато обвиняемия не присъства – чл. 269 НПК . 
4. Разпитите по делегация – чл. 115 НПК 
5. Правото на свидетелите да си служат с писмени бележки за цифри, данни и други – чл. 122 НПК 
6. Съкратено съдебно следствие 
7. Процедурата при сключено споразумение – когато се утвърждава от съда
8. Процедурата по чл. 78а НК – това е единственият случай, когато съдът може директно да се позове на доказателствата, събрани на досъдебната фаза, без отново да ги събира и проверява!
