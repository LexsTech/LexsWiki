---
title: Въпрос 15
---

# **Въпрос 15. Рецидив – понятие, видове, наказуемост.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2015.mp3" type="audio/mpeg">
        </audio>
    </div>

## **Същност на рецидива, значение на миналата съдимост за наказателната отговорност.**
Рецидивът е вторият вид множество от престъпления, при което едно лице извърши престъпление след като е осъждано с влязла в сила присъда за друго престъпление. Значение на миналата съдимост: общото понятие за рецидив е изградено единствено във връзка с миналата съдимост на дееца, с факта, че при извършване на престъплението той вече е осъждан с влязла в сила присъда а предходно престъпно деяние. Така рецидивът се отличава от съвкупността. За наличието на рецидив няма значение за какво престъпление деецът е осъждан. (може да е от общ/частен хaрактер; умишлено/неумишлено), колко време е изминало от предишното осъждане, какъв вид е новото престъпление, какви наказания са наложени на дееца, дали субектът е изтърпял наказанието по предходното осъждане. Рецидивът се отличава от съвкупността въз основа на това, че престъпленията при рецидив са разделени от влязла в сила присъда.

## **Видове рецидив**
С оглед момента на извършване на второто престъпление. Различаваме рецидив преди деецът да е изтърпял наказанието по първото осъждане и рецидив след като деецът е изтърпял наказанието по първото осъждане. Значение на делението: във втория случай върху деецът е въздействано значително по-интензивно отколкото в първия. Идеята е, че след като лицето е изтърпяло първото наказание и не се е поправило трябва малко по-дълго време да го превъзпитаме. 

С оглед вида на извършените престъпления различаваме: общ рецидив – когато престъпленията са от различен вид и специален рецидив (или още повторност), когато двете престъпления са от един вид.

С оглед законодателната оценка за степента на обществена опасност различаваме: 

1. общ рецидив – уреден в чл. 27 НК; 
1. специален рецидив (повторност) – уреден чл. 28 НК;
1. опасен рецидив – две хипотези по чл. 29, ал. 1 НК.

В зависимост от значението на рецидива за квалификация на деянието имаме рецидив, който обосновава налагане на по-тежко наказание (специален и опасен) и рецидив, който се отчита само при индивидуализацията на наказанието.

С оглед обществената опасност на деянието. Най-вече с тази на дееца имаме реален рецидив, който отразява едно трайно обществено укоримо отношение на дееца към установения правов ред, съответно неговата трайна наклонност към нарушаване на установените с НК забрани и формален рецидив, когато отделните престъпни деяния имат случаен характер в живота на субекта, без да отразяват негови трайни престъпни наклонности. 

Пенитенциарен рецидив се нарича този, който отразява, че деецът изтърпява наказание лишаване от свобода след като вече е изтърпял такова наказание. (отчита се в ЗИНЗПС – държат се в специални отделения в затворите – затворници рецидивисти; при него лицето попада за втори или Nти път в пенитерциарно заведение – където се изтърпява наказанието “лишаване от свобода”).
### Общ рецидив – чл. 27 НК
Общ рецидив има, когато едно лице извърши престъпление, след като е осъдено с влязла в сила присъда на лишаване от свобода, ако наказанието по втората присъда също е лишаване от свобода. За наличието на общ рецидив е без значение от какъв вид са престъпленията, двете изисквания на закона са наказанието за първото и за второто престъпление да е лишаване от свобода за определен срок.

Наказуемостта при общия рецидив е уредена, като са визирани две основни хипотези в зависимост от това дали деецът е изтърпял или не наказанието, наложено му с първата присъда.

Най-напред са уредени случаите, когато наказанието по първата присъда не е изтърпяно. Когато наказанието по първата присъда не е изтърпяно, са уредени два случая на общ рецидив: чл. 27, ал. 1 и ал. 2. И при двата се определя едно общо наказание лишаване от свобода.

27, ал. 1 НК – по-общото правило на чл. 27, ал. 2 НК съдът присъединява към не изтърпяната част изцяло или отчасти наказанието по втората присъда, ако то е за срок по-малък от 5 г. и второто престъпление не е извършено при условията на специален рецидив. В тези случаи определеното общо наказание не може да е по-малко от наказанието по втората присъда. При общ рецидив по 27, ал. 1 НК е възприет принципът за задължително присъединяване на наказанията лишаване от свобода, наложени с двете присъди. Второто наказание може да се присъедини или изцяло, или отчасти, като преценката е дадена на съда, постановяващ последната присъда. На практика чл. 27, ал. 1 НК визира престъпни прояви, чиято обществена опасност не е твърде висока, макар и да обосновават налагане на още едно наказание лишаване от свобода.

Разпоредбата на чл. 27, ал. 2 пък предвижда, че когато второто престъпление е извършено при условията на повторност или на опасен рецидив, или наложеното за него наказание лишаване от свобода е за срок, по-голям от 5 години, второто наказание задължително трябва да се присъединява изцяло към не изтърпяното наказание по първата присъда. В тези случаи пак се получава общо наказание.

Втората основна хипотеза е налице, когато деецът извърши престъпление след като вече е изтърпял наказанието по предишната присъда. За тези случаи разпоредбата на чл. 27, ал. 3 предвижда наказанието, наложено за това престъпление да се изтърпява изцяло.
### Повторност - чл. 28
Определение за специален рецидив – въз основа на чл. 28 и 30 НК специален рецидив или повторност е налице, когато деецът извърши престъпление от същия вид като това, за което е осъждан с влязла в сила присъда, ако в Особената част на НК е предвидено специално наказание и не са изтекли 5 г. от изтърпяване на наказанието по първата присъда. Специалният рецидив не е пенитенциарен, защото за квалификация на едно деяние като престъпление, извършено повторно, не е необходимо деецът да е изтърпявал наказанието по предходното осъждане. Достатъчен е фактът на осъждане.

### Предпоставки за повторност, за наличие на специален рецидив
Двете престъпления да са от един и същи вид. Това означава, че повторно извършване на престъпление ще има, когато деецът е осъждан с влязла в сила присъда за престъпление от даден вид и след това извърши отново престъпление от същия вид. Изискването за еднакви по вид престъпления ще е изпълнено и когато деецът е осъществил различни състави на едно и също престъпление. (ал. 2 неприложима)

Необходимо е в Особената част да е предвидено и специално наказание за повторно извършване на престъпление от съответния вид. Сега такива наказания са предвидени в 28 състава. Общи особености м/у тях:

1. умишлени престъпления от общ характер;
1. всички наказания са лишаване от свобода;
1. те винаги са по-тежки в сравнение с наказанията, предвидени в основните състави.

Не трябва да са изтекли пет години от изтърпяване на наказанието по първата присъда, като реабилитацията в този срок не изключва повторността. Очевидно законодателят приема, че до изтичането на този петгодишен срок съществува известна връзка между престъплението, за което деецът е осъден и това, което осъществява в последствие и че тази връзка повишава обществената опасност на второто посегателство. 
### Опасен рецидив
Законът го нарича „опасен”, защото чрез посегателствата от тази категория се проявява особено високата обществена опасност на дееца и на престъпленията, които той осъществява лицата, осъществяващи престъпления, представляващи опасен рецидив, се третират по-строго. (по-продължителна изолация). Разпоредбата на чл. 29, ал. 1 НК урежда две хипотези на опасен рецидив. Те се осъществяват при наличието на предпоставки, общи и за двете хипотези, но и на такива, които са специфични за всяка една от тях. Общите предпоставки за опасен рецидив са 3 – чл. 29, ал. 1 и 2 и чл. 30 НК

Необходимо е в Особената част да е предвидено по-тежко наказание за дадения вид престъпление, когато то представлява опасен рецидив (за убийство, телесни повреди, грабеж, кражба – 20 вида престъпления).Те всички се отличават с това, че са умишлени престъпления от общ характер.

Изискването от изтърпяване на наказанието по последната присъда да не са изминали пет години. Подобно на повторното извършване на престъпление и във връзка с опасния рецидив законодателят приема, че след изтичането на този срок се прекъсва връзката между отделните прояви. Поради това противообществените възгледи, обусловили и предходната престъпна дейност, не се проявяват чрез следващото престъпление в степен, която да оправдава чувствително по-строгото третиране на престъпника. 

При прилагане на разпоредбите относно опасния рецидив се вземат предвид осъжданията на дееца за престъпления, извършени от него само като пълнолетен (чл. 29, ал. 2 НК) т.е. не се вземат предвид осъжданията за престъпление, което е извършено като непълнолетен.

Има две хипотези на опасен рецидив – по буква „а” и по буква „б” от ал. 1 на чл. 29 НК. Опасен рецидив по чл. 29, ал. 1. б. „а” НК. Имаме кумулативно изискване на следните предпоставки: 

Предходното осъждане да е за тежко умишлено престъпление по смисъла н чл. 93, т. 7 НК – лишаване от свобода над 5 г. Осъждания за непредпазливи престъпления не се взимат предвид, дори и те да са тежки. С предходното осъждане да е наложено наказание лишаване от свобода не по малко от 1 г. – това е най-лекото наказание, което обуславя наличието на опасен рецидив по чл. 29, ал. 1, б „а”. Изпълнението на наказанието, наложено с първата присъда, не трябва да е отложено поради условно осъждане. (чл. 66 – условно осъждане) Този вид рецидив също не е пенитенциарен, защото законът изисква само да е постановено ефективно изтърпяване, но не и деецът да го е изтърпял.

Опасен рецидив по чл. 29, ал. 1, б „б” НК. Тук специалните предпоставки са посочени в закона кумулативно. Субектът да е осъждан най-малко два или повече пъти – законът има предвид най-малко две отделни осъждания, постановени с отделни присъди и без това да е станало при условията на чл. 25 НК. Такова съдебно минало характеризира дееца като личност с трайна склонност да върши престъпления. На дееца да са наложени най-малко две наказания лишаване от свобода. Осъжданията да са за умишлени престъпления от общ характер. Най-малко с една от предходните присъди да е постановено ефективно изтърпяване на наложеното наказание лишаване от свобода. 

Възможно е дадено деяние да осъществява едновременно изискванията и за двете хипотези на опасен рецидив. В практиката се приема, че те не се изключват взаимно, „а могат да съществуват едновременно, ако всички предвидени в тях условия са налице”
### Отношение между опасен рецидив и повторност
Престъпленията, извършени при условията на опасен рецидив, винаги се отличават с повишена обществена опасност в сравнение с всички останали посегателства, вкл. и в сравнение с тези, които са извършени повторно.

Поради това разпоредбата на чл. 29, ал. 3 НК предвижда, че когато за дадено престъпление са предвидени едновременно състави за повторно извършване и за опасен рецидив и е извършено деяние, което осъществява признаците на двата състава, то следва да се квалифицира като опасен рецидив.

