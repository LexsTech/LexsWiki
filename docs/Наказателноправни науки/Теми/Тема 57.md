---
title: Въпрос 57
---
# **Въпрос 57. Граждански ищец. Граждански ответник.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/LexsTech/LexsWiki/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2057.mp3" type="audio/mpeg">
        </audio>
    </div>

## **Граждански ищец**
### Общи постановки във връзка с гражданския иск: 
В гражданското право е установен принципът, че всеки който виновно е причинил вреди другиму е длъжен да ги поправи. От тази гледна точка алтернативите са две: първата алтернатива, когато извършеното деяние е деликт, но не съставлява престъпление лицето, което е претърпяло вреди може да предяви граждански иск пред граждански съд. Втора алтернатива когато извършеното деяние е деликт, но в същото време представлява и престъпление. При тази алтернатива възможностите на лицето, което е претърпяло вреди са две – първата възможност е да предяви граждански иск пред граждански съд по реда на ГПК и втората възможност е да предяви граждански иск в наказателния процес по реда на НПК. Но в тази връзка са важни две правила, които са принципни и първото е, че когато е предявен граждански иск пред граждански съд, а деликта съставлява престъпление образуваното производство трябва да бъде спряно на основание ГПК. След което се възобновява при приключване на наказателния процес. Причината за това е разпоредбата на чл.413 НПК според която присъдата/решението на наказателния съд са задължителни за гражданския относно извършеното деяние и вината на извършителя. И второто принципно правило е, че ако гражданският иск е предявен по реда на ГПК, то той не може да се предяви и по реда на НПК – чл. 84, ал. 2 НПК. И първата постановка е тази. Втората постановка свързана с това, че при извършен деликт вината се предполага до доказване на противното – този принцип е очевидно, че размества тежестта на доказването. Затова, ако иска е предявен по реда на ГПК извършителя на деянието трябва да докаже, че е невинен, а ако е предявен по реда на НПК точно обратно – извършителя се презюмира, че е невинен. Затова тежестта на доказването е върху гражданският ищец и прокурора. Третата обща постановка е, че граждански ищец може да бъде и ФЛ и ЮЛ, освен това лицето, което е претърпяло вреди може да участва по едно и също дело в три процесуални качества, ако е ФЛ – граждански ищец, частен обвинител, свидетел, а ако е ЮЛ – ощетено ЮЛ и граждански ищец. Четвърта обща постановка- в доктрината и практиката се приема, че наказателен процес в, който е допуснат за разглеждане граждански иск се нарича „адхезионен” (смесен). 

### Кои са спецификите на адхезионния процес? 
Първата е, че при смесения наказателен процес се разглеждат и решават две материални правоотношения: от юридическият факт, който е извършеното деяние, което съставлява престъпление възниква първото материално правоотношение, което е между държавата и извършителя и по силата на което държавата е носител на правото да реализира наказателна отговорност срещу извършителя. Едновременно с това от същия ЮФ възниква и второто материално деликтно правоотношение, по което пострадалият е носител на субективното право да получи обезщетение за претърпените вреди. 

Извод: деянието е общото правно основание за възникване едновременно на две материални правоотношения, които предпоставят възникването както на наказателна, така и на гражданска отговорност. Защитата и по двете правоотношения се реализира в наказателния процес. 

Втората специфика на смесения процес: в него като правило без изключения възникват и се развиват винаги и само наказателнопроцесуални правоотношения. Това правило остава действащо, дори когато при липса на особени правила в НПК съдът прилага правилата на ГПК. 

Значението на смесения наказателен процес: вижда се в няколко насоки: чрез този процес се избягва воденето на два процеса (т.е. за едно и също деяние, между едни и същи страни и двойното установяване на едни и същи факти). На второ място гражданския ищец благодарение на смесения процес има възможност да ползва доказателствата на прокурора, а прокурорът от своя страна да се възползва от доказателствата представени от гражданския ищец. На трето място – доказването на граждански иск е по правилата на НПК, а не по правилата на ГПК. Друг е въпросът, че когато няма правила в НПК се прилагат правилата на ГПК – чл. 88, ал. 1 НПК. Но предвид натрупалата се противоречива практика ВКС издаде ТР №1 от 2013г, в което се прие като принципно правило, че правилата на ГПК могат да се прилагат, но само когато те по своето естество не са чужди на смесения наказателен процес. Затова според ВКС не е допустимо: 

1. предварително изпълнение на присъдата в частта ѝ за гражданския иск, 
2. . спирането на производството на основания, предвидени в ГПК,
3. използването на източници с презмуптивна доказателствена сила, познати на ГПК, 
4. предявяване на насрещен иск, 
5. обективно и субективно съединяване на искове, 
6. конституиране на подпомагаща и контролираща страна. Тези институти макар да са по ГПК е недопустимо да се прилагат в рамките на смесения процес. 

### Предпоставките за конституиране на гражданския ищец 

Лицето да е процесуално правоспособно: важи всичко, което бе изучено за частният обвинител. Лицето да е процесуално дееспособно: важи всичко, както процесуалната дееспособност на частният обвинител. 

Да е образувано съдебно производство по правилата на чл. 247 НПК. Това е най-ранният момент, защото на досъдебна фаза не може да участва граждански ищец и не може да се предявява граждански иск. Лицето не трябва да е предявило иска си по реда на ГПК. 

Лицето трябва да е подало молба за конституиране на гражданския ищец и да е предявило граждански иск. Тази молба може да е устна или писмена и трябва да съдържа реквизитите по чл. 85, ал. 1 и ал. 2 НПК. Според съдебната практика при предявяване на граждански иск в наказателен процес не се разменят книжа и не се изчакват отговорите на страните, каквато е процедурата по предявен иск по реда на ГПК.  

Трябва да е спазен срокът за подаването на молбата. Важи същото, както срокът за подаването на молбата за частен обвинител. В случая са предвидени два срока – чл. 247б, ал. 4 ,който срок е инструктивен и чл. 85, ал. 3, който срок е преклузивен. 

Трябва да е издаден надлежен акт за конституирането на граждански ищец и за приемането на гражданския иск. Отказът да се конституира граждански ищец или граждански иск не може да се обжалва пред съда. Аргумент за това е чл. 249, ал. 3 НПК. 

Съгласно чл. 88, ал. 2 НПК разглеждането на гражданския иск не може да стане причина за отлагане на делото. Тази разпоредба обаче се тълкува неправилно в практиката на съдилищата. Съдилищата отказват да приемат за разглеждане гражданския иск било защото това ще забави процеса, било защото това ще затрудни производството или пък било защото ще се утежни правото на защита на подсъдимия. Нито един от тези мотиви не е законосъобразен. Законът дава възможност да не се приеме за разглеждане гражданския иск, но само когато това би станало причина за отлагане на делото, а не когато ще го забави или затрудни производството или ще утежни правото на защита. 
### Процесуалното положение на гражданския ищец
Явява се едновременно и самостоятелна и акцесорна страна. Гражданският ищец е акцесорна страна, защото: 1. Той трябва да съобразява твоята процесуална активност с разпоредбите на НПК и защото използва за доказване на своя иск само способите за доказване по НПК; 2. Той не може да променя основанието на своя иск, защото основанието на иска е деянието което е предмет на формулираното от прокурора обвинение; 3. Конституирането на граждански ищец и предявяване на граждански иск никога не е задължително, нещо повече когато искът е допуснат за разглеждане и гражданският ищец е конституиран неговото участие в производството също никога не е задължително; 4. Гражданския иск следва съдбата на повдигнатото обвинение, защото когато съдебното производство се прекрати гражданският иск не се разглежда - чл. 88, ал. 3 НПК. 

С ТР №1 от 2013 се въведе изключение от това правило, защото съдът трябва да се произнесе с решение по предявения граждански иск и когато прекрати производството поради давност, амнистия или смърт. Второ гражданският ищец е самостоятелна страна защото аргументите също са 4 – той не може да промени основанието, но може да промени размера на исковата си претенция; 2. Съдът се произнася по гражданския иск и когато признае подсъдимия за невинен, наказателната отговорност е погасена или подсъдимият се освобождава от наказателна отговорност; 3. Присъдата може да се обжалва и само в гражданската ѝ част, което означава че наказателното производство може да продължи и само по отношение на граждански иск; 4. Гражданският ищец е самостоятелна страна, защото е господар на своя иск. Той може да се спогоди с извършителя по смисъла на гражданското право, може да се откаже и да оттегли своя иск. Според ТР №1 от 2013 това са институти на гражданския процес, но са съвместими със смесения наказателен процес.
## **Гражданския ответник**
Чл. 89 НПК. Не е подсъдимият. Това е друго лице, различно от подсъдимия, което по силата на гражданските ни закони отговаря солидарно с подсъдимия за причинените вреди. Например, ако обвиняемият е непълнолетен, това ще са родителите. Ако има ПТП и работник причинява смърт, работодателят ще отговаря солидарно. По предявения граждански иск най често се конституира да отговаря подсъдимия, но в това му процесуално качество. 

Може ли едно лице ако е пострадало да претендира неимуществени вреди – да, щом закона казва „вреди“, се имат предвид и имуществени и неимуществени. ЮЛ не може за неимуществени. 

Може ли, ако едно лице е частен обвинител, в това си качество да претендира да получи обезщетение за предявените вреди – не може, трябва да се конституира като граждански ищец и да предяви граждански иск. 

Може ли едно лице да е пострадало, друго да е частен обвинител и трето да е граждански ищец? – не. Това е един и същи човек. Само че е пострадал, когато е в досъдебното производство. Частен обвинител е когато участва в съдебната фаза. Граждански ищец ще бъде в гражданското производство.

Лицата които са претърпели вреди от престъпление никога не е задължително да участват в наказателния процес, с едно изключение на процесуалното качество свидетел! 

Когато лицето, което е претърпяло вреди, е ФЛ, то може да участва по едно и също дело последователно и успоредно в 4 процесуални качества: пострадал, частен обвинител, граждански ищец и свидетел. По делата от частен характер лицето, което е претърпяло вреди може да участва по едно и също дело в 2 процесуални качества: частен тъжител и граждански ищец, ( в този случай не е свидетел, защото няма кой да поддържа обвинението докато е свидетел, за разлика от предходното изречение - тъй като в делата от общ характер обвинението се поддържа от прокурора)

Когато ЮЛ е претърпяло вреди, участва в наказателен процес в 2 процесуални качества: ощетено ЮЛ и граждански ищец.

Тази фигура е една, която не е задължителна в определен граждански иск. Може да има граждански иск без ответник. Защо може да има граждански иск в наказателния процес без граждански ответник – чл. 86 НПК – граждански иск се предявява срещу лицето, което носи отговорност по гражданския закон и/или срещу обвиняемия. Когато е срещу обвиняемия, няма граждански ответник. Обвиняемият пак отговаря, но не носи наименованието граждански ответник. 

Кои са лицата, които носят отговорност по гражданския закон – няколко категории лица:

1. При непълнолетните това са техните родители и настойници. 
2. . При възложена като работодател или като възложител по чл. 49 ЗЗД работа – това е работодателят или възложителят, когато престъплението е извършено при/по повод изпълнение на задълженията. 

За разлика от граждански ищец гражданският ответник се конституира принудително. Това зависи от волята на гражданския ищец. Той възниква в момента, в който възниква и гражданският ищец. 

Правно положение на гражданския ответник – той е субект на наказателния процес в съдебната му фаза и страна, също в съдебната му фаза. Правата му – чл. 90, ал. 1 НПК. Същото ограничение – гражданският ответник упражнява своите права, доколкото е необходимо за защита срещу гражданския иск. Идеята на това ограничение е лицето да се защитава само в гражданската част на делото. Самото престъпление е деликт – за да докаже гражданският ищец материалноправните предпоставки, той трябва да докаже престъплението или да използва това, което прокурорът е доказал. Тоест той взима отношение и по престъплението – ако няма наказателна отговорност, няма и гражданска. 

Наказанието – може ли гражданският ищец и гражданският ответник да засяга въпроси относно наказанието. Съгласно чл. 90 НПК няма. Гражданският ищец има интерес гражданският ответник да има пари, да не му се конфискува имущество и т.н. При гражданския ответник интересът е още по-голяма – например предприятието има интерес лицето да си работи, а не да отиде в затвора. 

Функция на гражданския ответник – функция по защитата като основна функция и функция по защита срещу гражданския иск. Гражданският ответник може да участва като свидетел. Друго процесуално качество не може да има. 
