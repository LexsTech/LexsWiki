---
title: Въпрос 38
---
# **Въпрос 38. Престъпления против правосъдието.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/LexsTech/LexsWiki/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2038.mp3" type="audio/mpeg">
        </audio>
    </div>

## **Престъпление против правосъдието**
Чл. 8 от Конституцията – властта се разделя на законодателна, изпълнителна и съдебна. Чл. 117 Конституцията – съдебната власт установява правата и интересите на гражданите и че съдебната власт е независима. Прокурорите, съдиите и следователите се ръководят от закона. Всеки се кълне в необходимостта от независимост на съдебната власт и като че ли всеки от политиците се опитва да подчини съдебната власт в една или друга форма, защото съдебната власт решава едни от най-деликатните проблеми. С решенията на съда спорното става безспорно. В този смисъл органите на съдебната власт имат поне две задачи – утвърждаване спазването на законността в държавата и защита от посегателства, насочени срещу правата и интересите на гражданите и срещу държавния строй. Но за да се осъществят тези задачи на съдебната власт, са необходими поне две предпоставки. Първо, участващите в осъществяването на съдебната власт държавни органи да изпълняват точно своите функции. И второ, гражданите да оказват съдействие при осъществяването на съдебната власт от една страна и от друга – да се въздържат от действия, с които се накърняват законово гарантирани права и интереси на другите граждани. Следователно нормалното функциониране на съдебната власт, осъществяването на правосъдието може да бъде засегнато както от поведение на самите граждани, така и от неправомерните действия на държавните органи, които са в рамките на съдебната власт. С други думи и в този раздел наблюдаваме основния критерий за подразделение на съставите – дали специфичните отношения, свързани с реализиране на съдебната власт се накърняват от всяко наказателно отговорно лице отвън или отвътре – длъжностни лица. Тоест и тук различаваме длъжностни престъпления против правосъдието и без съмнение това са специални състави на престъпления по служба. Специални, защото е специален обектът, и защото е специален субекта. И втората категория са общите престъпления против правосъдието, чийто субект може да е всяко наказателно отговорно лице или граждани, които имат някакво качество свързано с правораздаването, например свидетелите. И двете групи престъпления против правосъдието могат да засегнат различни страни или стадии от процеса по правораздаване. Те могат да осуетят наказателно преследване. Или обратното – да доведат до наказателно преследване по отношение на невинен. При тези действия може да се възпрепятства разкриването на истината било в гражданския, било в административния, било в наказателния процес. Или пък може да доведат до осуетяване изпълнението на една присъда или решение на съд. Включително и някой да избегне наложеното му от съд наказание.

### Чл. 286 
Нека разгледаме сега някои от по-важните състави. На първо място – набедяването. Регламентирано е в чл. 286 НК и е престъпление, което е опасно в няколко посоки. Представлява опасност за самите правосъдни органи с оглед нормалното им функциониране. То е опасно, защото може да бъде осъдено едно невинно лице, а знаете, че в България, като кажат, че сестра ти е еди-каква-си, върви доказвай, че нямаш сестра. Набедяването може съгласно разпоредбата на чл. 286 да бъде извършено в две основни форми. Има две разновидности. Едната е набедяване някого в престъпление. А другата – представянето на неистински доказателства. Първичната разлика между тях е, че деецът слага началото на процес срещу лице, а при другата – деецът само насочва в една или друга посока и само представя неистински доказателства в този процес. По своята същност набедяването в престъпление представлява едно изявление на лицето пред орган на властта, с което набедява лицето за осъществено престъпление. Изявлението може да е в различна форма, може да е устно, може да е писмено, като е писмено може да носи всякакви наименования. На второ място това изявление трябва да е с определено съдържание – да визира конкретно лице и определено престъпление, не въобще правонарушение (не Иванов ходи и не се прибира по цели нощи). И на трето място – трябва да е направено това изявление пред надлежен орган. Под такъв се разбира орган, който може да повдигне, поддържа обвинение или да реализира наказателна отговорност – следствие, съд, прокуратура или разследващи органи (по-общо казано, защото има такива и в МВР). Тази характеристика ни дава възможност да отграничим набедяването от втората форма на клеветата по чл. 147, където се казва “му припише престъпление”. Разликите са в обекта – клеветата е против личността, докато набедяването е престъпление против правосъдието. И второ, клеветата е действие, при което деецът приписва действие пред всяко трето лице и по този начин уврежда доброто име. “Този е убиец, всяка вечер реже по едно око, яде го, пие водка, точи от бензина.” Докато набедяването е пред надлежен орган. И още една бележка – самонабедяването само по себе си не е престъпление, доколкото обаче чрез едно самонабедяване може да съдържа признаците на друго престъпление, ще се носи отговорност за него. Например едно самонабедяване може да съдържа елементите на личното укривателство. По този начин прикривам действителния виновник. От субективна страна **умисълът е пряк**, при което деецът трябва да има ясно съзнание, че набеденият е невинен. Тоест, да има ясното съзнание, че или деянието не е извършено, или че не е извършено от набедения, или че не е престъпление, защото е действал в условията на неизбежна отбрана. В много редки хипотези е възможно да е налице и евентуален умисъл. Това са случаите, когато деецът прави ясно изявление, като съзнава, че може би нещата не са така както ги описва. Престъплението е довършено в момента на депозирането на заявлението. Тоест, не е нужно да започва наказателно преследване. Но ако все пак това се е случило, е налице квалифицираната хипотеза по ал. 2 – ако набеденият бъде привлечен към наказателна отговорност. 

### чл. 290
Следващият състав, който е много важен, е лъжесвидетелстването по чл. 290. Установяването на истината е цел на всяко едно производство пред съд, а за да стигне до нея, съдът трябва да разгледа представените доказателства и доказателствени средства, като едно от основните у нас за съжаление понякога са свидетелските показания, респективно заключенията на вещите лица по отношение на въпроси, за които се изискват специални познания. Действително понякога свидетелските показания са неоценим източник на доказателства, незаменим източник на доказателства, но доколкото свидетелските показания са винаги показания на субект, е възможно да са неверни, да не отразяват действителните факти или да не съвпадат. Често свидетелите твърдят едно пред прокуратурата, друго пред съда – започват да не си спомнят, не са сигурни, избледнява им паметта. Във всеки случай лъжесвидетелстването е доста широко разпространено престъпление, което има свой негативен ефект в две посоки – засяга се процеса, а оттам и доверието към съдебната власт като цяло. Лъжесвидетелстването има изключително висока опасност по отношение на конкретните участници и другите страни в процеса. Тоест много често чрез актовете на лъжесвидетелите се засягат конкретни лица, а оттам и цели фамилии. Например установяването на право на собственост на вашия дядо. Как е уредено лъжесвидетелстването в чл. 290? По своята същност то представлява или потвърждаване на неистина, или затаяване на истина. Субект на това престъпление, макар че то започва с думата “който”, може да е само лице, което е конституирано по съответния ред като свидетел и респективно може да бъде осъществено само пред органа, овластен да разпитва свидетели, тоест да събира свидетелски показания. В нормалния случай това са съдилищата по всякакви дела (не само наказателни), това са другите юрисдикции, това е прокуратурата и органите на досъдебното, на предварителното производство, но при някои хипотези това е нотариусът, който при определени случаи (например при обстоятелствена проверка на собствеността) разпитва свидетели. Съгласно процесуалните закони някои лица могат да откажат да бъдат свидетели, не са длъжни да свидетелстват, най-вече защото са в някакви близки родствени отношения с основния играч по делото. Но ако се е съгласило, било е конституирано като свидетел, ако депозира лъжливо показание, на общо основание може да бъде подведено под отговорност по чл. 290. Изпълнителното деяние е в две форми – едната е активно поведение на лицето (потвърди неистина; тоест съзнава, че неговите показания не съответстват на истината, но го прави, лъже като за световно) или с пасивно поведение – затаи истината (съзнателно не споделя положението в свидетелските си показания). Въпросът е защо и за коя истина става въпрос. Затова трябва да се разбере ясно и точно. Когато говори за истина или неистина законът има предвид възприятието на свидетеля. От свидетеля се иска да каже истината относно своите възприятия. Това, което той е възприел непосредствено, било защото е видял нещо, защото е чул нещо, тоест необходимо е той да изложи всички свои възприятия и да ги изложи така, както са се отразили в съзнанието му. И следователно ще е налице неистина по смисъла на чл. 290, ако каже нещо, което не е възприел, не е видял, чул и т.н. или ако го изложи не така, както го е възприел. И следователно дори свидетелят да възпроизведе нещо, което обективно не отговаря на истината, неговото деяние може да не е съставомерно по чл. 290. Дори когато възприеме мъж, но каже жена и обективната истина се окаже жена, ще извърши лъжесвидетелстване, защото не е казал това, което е възприел. 

Освен свидетелите в един процес действията на някои други участници имат значение за установяването на истината. Ето защо в същата разпоредба на чл. 290 са изведени особени субекти на това престъпление – преводачите и тълковниците – когато съзнателно дават неверен превод или тълкуване. Преводач се назначава, когато лицето не владее българския език или тълковник, да речем, когато участник в процеса е глухоням. 
### 290а
Аналогична е отговорността по чл. 290а, когато неистината е потвърдена в писмена декларация, която се представя пред съд. Обективна страна се характеризира с даване на невярна писмена декларация пред съд – с други думи дава се декларация с невярно съдържание на съд. Тук както виждаме няма изискване то да има едно или друго специално качество, затова по изключение може да бъде всяко наказателноотговорно лице. Субективна страна – умисъл. 

### Чл. 291
Специално трябва да отделим внимание на вещите лица – чл. 291. Ролята им е от изключително значение, защото много малко са делата на практика, при които съдът да не прибягва до услугите на вещи лица. Към експертизите се пристъпва, когато са необходими специални знания при решаване на един или друг въпрос, възникнал в хода на производството. По някои от делата се назначават десетки експертизи от различен характер – било съдебно-медицински, психиатрични, дактилоскопични и т.н. Всъщност вещите лица получават определена задача, на която трябва да дадат отговор. Всяко вещо лице има две задължения. Първо, да констатира и отрази в своето заключение фактите. И второ, въз основа на фактите да даде своето заключение. Отговорността възниква, когато едно вещо лице пред надлежен орган съзнателно даде невярно заключение. Заключението ще е невярно също в два случая – ако вещото лице неправилно отрази някои конкретни обстоятелства – има или няма травма, какъв е размерът на липсата и други подобни. И второ, заключението ще е невярно, когато макар и да са отразени фактите, съзнателно вещото лице е направило несъответстващи изводи, несъответни на познанията в съответната област. 

### Чл. 292
Тъй като установяването на истината е от изключителна важност в процеса, законодателят подробно е разписал материята относно лъжесвидетелстване и в чл. 292 е предвидил кога отпада наказуемостта за лъжесвидетелстване, както по 290, така и по 291. Коректен ли е израза наказуемостта отпада? – не може да отпада, защото или я има или я няма – едно деяние е или наказуемо при осъществяването му или не е. Изключваща наказуемостта обстоятелство е това. Това е в два случая – първо, когато ако каже истината, лицето би обвинило себе си в престъпление. Това обстоятелство на първо място изхожда от някои чисто човешки съждения, защото не бива чак толкова да очакваме от гражданите. Но и защото обвиняемият в едно престъпление не е длъжен да дава обяснения. Този, който обвинява, е длъжен да докаже обвинението. И на второ място, казва 292, ако лицето се отрече пред надлежния орган от лъжливите показания. Само че това не е до безкрай. Той трябва да се отрече до влизане на присъдата или решението в сила (тоест на всеки етап от процеса) или преди да е възбудено срещу него преследване за лъжесвидетелстване. Това е стимулираща норма. 

### Чл. 293
Интересен е въпросът към подбуждането към лъжесвидетелстване, уреден в чл. 293. Кога възниква отговорността по чл. 293. – когато подбуждането не е успяло. Защото ако едно лице подбуди другиго към лъжесвидетелстване, то тогава при това успяло подбудителство, лицето ще е съучастник към лъжесвидетелстване. Единият ще е подбудител, другият – извършител. Разпоредбата на чл. 293 има смисъл в случаите, когато подбужда, но не е успял. Това е въздигнато като самостоятелно престъпление. 

По чл. 293, ал. 1 е регламентиране подбуждането другиму към престъпление по чл. 290, 290а и 291. Следователно съставите по чл. 293 се намират в субсидирано отношение на 290, 290а и 291. Т.е. до тези по 293 стигаме ако нямаме основание да приложим тези по 290, 290а, 291. 

По чл. 293, ал. 2 По тежка квалификация, ако се подбуждат 2 или повече лица и случаят е особено тежък. Какво става ако подбуждаме 3 лица, като едното само лъжесвидетелства? Ще имаме идеална съвкупност ако по отношение на две лице имаме неуспяло подбудителство, а по отношение на трето сме подбудител, защото той е извършил лъжесвидетелстването.
### Чл. 294
Личното укривателство е също едно от характерните престъпления против правосъдието. По същество чрез личното укривателство се цели да се осуети наказателно преследване по отношение на едно лице, което вече е извършило престъпление или във втората му форма – да се осуети изпълнението на наложено наказание на едно друго лице, което е извършило престъпление. С други думи, това престъпление е някакси огледално на набедяването. При набедяването има опасност едно невинно лице да бъде обвинено в престъпление, а тук е обратното – едно виновно, спрямо него да не се изпълни наказанието. Аналогично на вещното укривателство, личното укривателство също е една вторична престъпна дейност. То предполага едно вече извършено престъпление от другиго. Тоест, трябва в миналото да има някаква престъпна проява. Но, забележете, тази дейност по личното укриване да не е обещана предварително. Те са свързани, но самостоятелни престъпления. Защото ако е уговорено предварително, ще е налице помaгачество. Как може едно лице да спомогне да се избегне отговорността от друго лице на практика. Деецът може да укрие самия факт на извършване на престъплението. Като например заличи следи или унищожи веществено доказателство. На второ място лицето може да укрие връзката между престъплението и лицето, което го е осъществило. И на трето място може да укрие самата физическа личност на извършителя. Може да го заведе на вилата си, да му помогне да напусне страната. Що се касае до втората хипотеза на личното укривателство (да избегне изпълнение на наказанието), може фактически да е най-разнообразна в зависимост от характера на наказанието. На практика най-вече се касае до наказанието лишаване от свобода и фактически се укрива личността на извършителя.

Законът прави уговорка личният укривател да не се е споразумял с укривания преди той да е извършил предикатното престъпление – тази уговорка означава че при тази форма на последваща престъпна дейност не е възможно да се носи отговорност за престъпление, в което ти самия си участвал. Укриването на престъплението би следвало да се осъществява от лица, които не са на никакво основание съучастници в предикатното. 

Това се отразява в обхвата категориите лица, които могат да са годен субект – изключваме лицата които са участвали на каквото и да е основание в извършването на укриваното престъпление. На следващо място, ако погледнем ал. 3 ще видим че има допълнително основание за ограничаване на кръга от лица – близки роднини се изключват: съпрузите, низходящите, възходящите, братята и сестрите на укриваното лице и техните съпрузи. Тук се изключва свойството на престъплението противоправността, тъй като поведението на тази група лица не е съставомерно! 

\*Само да припомним кога поведението е съставомерно но не е наказателно противоправно – или няма обществена опасност (чл. 9) \*

По ал. 4 по тежката квалификация предполага особено качество на дееца – съдия, прокурор, следовател или полицейски орган, разследващ полицай. Тези субекти могат да извършват длъжностни престъпления против правосъдието, по ал. 4 имаме вече лично укривателство извършено от длъжностно лице. Това е законово решение което би следвало да се сподели ако беше съпроводено със заличаването на някои разпоредби, посветени на подобно поведение от посочените категории лица. Например, чл. 288 – не си ли е точно лично укривателство, осъществено от орган на власт. 

Същото и по чл. 295. Тогава какво е съотношението между ал. 4 и чл. 288/295? – липсва кохерентност. Може да се приеме, че чл. 288 е става въпрос само за наказателно преследване като цяло и при това в изпълнително деяние се предвижда пропускане на действия (бездействие) или по друг начин (действие), с което да осуети преследването, като крайната цел е избягване на наказанието. При 294, ал. 4 имаме квалифициран състав на чл. 288. В 294 се спомага на лицето да избегне, едно по-пасивно поведение към цялото престъпление, докато пропускането по 288 е целенасочено. Също така по 294, ал. 4 имаме не само осуетяване но иизбягване и оставане на виновното лице като ненаказано. Същи така по 294, ал. 4 имаме липса на споразумяване преди престъплението, докато по 288 нямаме такова изискване.

Чл. 295 пък е квалифициран на 294, ал. 4, тъй като става въпрос само за избягване на наказанието – т.е. само една от формите по чл. 294, ал. 4 – да остане ненаказано. Също може да има сговаряне преди престъплението по чл. 295.

По чл. 299 – не се имат магистрати, но пак ако сравним с ал. 4 където има полицейски орган това също буди много въпроси. С други думи ал. 4 е трябвало да се съобрази с други разпоредби, което не е направено и сега имаме основание за редица недоразумения.

Чл. 297, ал. 1 и 298 – бягство на затворник от мястото където лицето изтърпява наложеното му наказание или където се осъществява мерките за неотклонение ( задържането под стража) – систематическо тълкуване с ал. 3. Освен задържането под стража – може да имаме 24 часа задържане и 72 часа задържане от прокурора. 

Чл. 298 Субект на престъплението са затворници и самото престъпление се осъществява чрез задружни усилия - необходимо съучастие – поне 2 лица. Тук обаче е въздигнато в престъпление Наговарянето с някого да извършим престъпление ( бягство от затвора) – това е приготовление във вариант на намиране на съучастници. Опита също е въздигнат в довършено престъпление.
