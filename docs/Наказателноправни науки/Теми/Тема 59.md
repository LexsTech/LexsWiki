---
title: Въпрос 59
---
# **Въпрос 59. Мерки за неотклонение.**
## **Аудио лекция**
  <div class="ready-player-1">
        <audio crossorigin>
            <source src="https://github.com/LexsTech/LexsWiki/raw/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2059.mp3" type="audio/mpeg">
        </audio>
    </div>

## **Няколко общи постановки за принудата**
### Общи положения.
„Принудата“ е определено въздействие върху човешкото поведение и съзнание, с цел да се извърши или да се пропусне нещо противно на волята на човешкия индивид. Принудата е въздействие върху конкретен субект и винаги в конкретно ПО. Целта на принудата ясно очертава нейната правоохранителна функция – да предотврати или преустанови извършването на правонарушение, като принуди към изпълнение на правнопредписани задължения или наложи санкция за извършени вече нарушения.

„Мерките за принуда“ са средствата, които са предписани от самия НА и които се налагат при определени от същия акт предпоставки.

**Всички** мерки за процесуална принуда са **свързвани с накърняване на основни права и свободи**, които са обект на закрила от ВДПЧ, ЕКЗПЧОС и КРБ. Мерките за процесуална принуда накърняват правото на неприкосновеност на личността, правото на неприкосновеност на жилището, правото на неприкосновеност на личния и семеен живот, правото на неприкосновеност на кореспонденцията, правото на свободно придвижване, правото на свободен избор на местоживеене, правото на собственост и др.
### Европейски стандарти при прилагане на мерки за принуда
Всяка мярка за принуда може да бъде наложена, но при **абсолютното условие, че е предвидена в закон**. Задължително условие е разпоредбите на закона да са формулирани ясно, точно и на популярен (разбираем) език, за да могат гражданите да разберат последиците от неспазването им. Закон, който предвижда принуда не може да се тълкува разширително. Закон, който предвижда принуда **не може да е противоправен** (да противоречи на правото), което означава, че трябва да съдържа **достатъчно гаранции** срещу произволни посегателства върху основни права и свободи. Когато законът съдържа дискреционни разпоредби, тази дискреция трябва да е очертана **лимитативно** и по възможност с **обективни критерии**, за да не се допуска възможност за субективни преценки при налагането на принуда;

Мерките за процесуална принуда трябва да **преследват правомерни цели**, да отговорят на изискването „**необходими в едно демократично общество**“, което означава, че те могат да се налагат само в интерес на националната или обществената сигурност, на икономическото благосъстояние на страната, за предотвратяване на безредици и престъпления, за защита на здравето, морала и свободите на другите. Принудата трябва да е **съразмерна на преследваната цел**, т.е. мярката за принуда не може да налага повече ограничения от необходимите за постигане на целта. Мерките за принуда, които накърняват основни права и свободи трябва да се постановяват от съд или от длъжностно лице, което изпълнява съдебни функции (следователят и прокурорът не са такива лица).

**Специално за задържането под стража по европейските стандарти няма пречка едно лице да бъде задържано и от несъдебен орган** (виж чл. 5, т. 3 ЕКЗПЧОС). По силата на чл. 5, т. 4 ЕКЗПЧОС това лице трябва своевременно да бъде изправено пред съд или длъжностно лице, което изпълнява съдебни функции, за да може задължително да бъде потвърдено или отменено задържането. Според практиката на Европейския съд (р. от 25 март 1999г. – Николова срещу България) „длъжностното лице, за което се говори в чл. 5 и § 3, е компетентно да разгледа обстоятелствата за или против задържането, за да се произнесе според законовите критерии за съществуването на предпоставки, които да оправдават задържането, и при отсъствието на такива може да постанови освобождаване. За да се счита, че "извършва съдебни функции" по смисъла на тази разпоредба, "длъжностното лице" трябва да изпълни някои условия, представляващи гаранции за задържаното лице, че то няма да бъде лишено от свобода вследствие на незаконосъобразно и необосновано решение. Ето защо "длъжностното лице" трябва да бъде независимо от изпълнителната власт и страните по делото.“

Виж решение от 4 декември 1979г. Шийсер с/у Швейцария (Schiesser v. Switzerland). Понятието „длъжностно лице, упълномощено от закона да изпълнява съдебни функции“ не бива да се смесва с понятието „съдия“. Тези длъжностни лица трябва да отговарят на следните условия:

1. Да са **независими от изпълнителната власт**, което обаче не изключва подчинението им на други съдии и магистрати, ако последните са по аналогичен начин независими.
1. Да са независими по отношение на страните, което означава, че те трябва да действат само като органи на разследването, без да съчетават тази си функция с ролята на преследваща (обвиняваща) страна. За да се стигне до нарушаване на ЕКЗПЧОС е достатъчно съчетаването на обвинителната и разследващата функция да е теоретично, абстрактно възможно (виж Решение от 27 април 1988 г. Дело Пауълз срещу Белгия (Pauwels v. Belgium)).
1. Да съществува процедура за довеждане и лично изслушване на лицето.
1. Да са длъжни да обсъдят всички доказателства за и против задържането и да могат да вземат самостоятелни решения за налагането на тази мярка.

По делата Звездев срещу България и Канджов срещу България съдът прие, че задържането до четири дни от несъдебен орган (прокурора) не отговаря на изискването по чл. 5, т. 4 ЕКЗПЧОС. И по двете дела България е задължена да промени практиката и законодателството си, както и да въведе съдебен контрол при задържане постановено от прокурор на основание чл. 64, ал. 2 НПК (до 72 часа), защото към момента административното задържане се обжалва пред съд, а прокурорското задържане – пред по-горестоящия прокурор.

Българската държава в общи линии е направила необходимото за осигуряването на тези стандарти, защото мерките за принуда са установени в НПК, установени са изчерпателно, изчерпателно се сочат и предпоставките за налагането и обжалването им. Всички мерки за принуда подлежат на **съдебен контрол**, с изключение на: задържането от прокурора до 72 часа, принудителното довеждане на обвиняем, принудителното довеждане на свидетел, глобата при отказ на свидетел да даде показания, глобата на вещо лице и подписката.

На досъдебната фаза мерките се отменят с изтичането на сроковете по 234, ал. 8 (когато са минали повече от две години от привличането при тежки престъпления и една година в останалите случаи) и чл. 63, ал. 4 НПК. Всички тези срокове са преклузивни. За съдебната фаза няма предписани такива срокове. Следователно задържането под стража по чл. 63 НПК може да е две години на досъдебната и 20 години на съдебната фаза.

**Специфични особености на наказателнопроцесуалната принуда:**

1. Осъществява се само в случаите, по реда и със средствата, предвидени в НПК.
2. . Налага се от държавни органи, които осъществяват функцията по ръководство и решаване на съответния етап от НП. По изключение и с изрично овластяване от НПК могат да налагат принуда и други органи.
3. Мерките за принуда са изчерпателно изброени в НПК.
4. **Предназначението на принудата е да осигури правилното, законосъобразно и срочно приключване на НП, разкриването на обективната истина и изпълнението на влязлата в сила присъда**.
5. Винаги е свързана с ограничаване на конституционни права.

### Класификация.

**Мерки за неотклонение** (подписка, гаранция, домашен арест, задържане под стража):

1. Установени са в гл. 7, раздел 2 НПК и се налагат **само на обвиняем**.
2. . **Не е задължително** да се определи мярка за неотклонение.
3. „**Домашният арест**“ и „**Задържането под стража**“ в досъдебното производство се постановяват само от съд, а подписката и гаранцията – от органите на досъдебното производство. Гаранцията може да се обжалва пред съда (както за намаляване на размера, така и за нейната отмяна). Следователно **само подписката не подлежи на съдебен контрол**.

**Други мерки за процесуална принуда: те могат да се групират в подгрупи:**

Мерки за процесуална принуда, уредени в глава 7, раздел 2 НПК, заедно с мерките за неотклонение:

1. **Забрана за доближаване на пострадалия** (чл. 67 НПК). Тази мярка е в пълно противоречие с европейските стандарти. Мярката е за непосредствено приближаване, но не е определено кое доближаване е непосредствено.
2. . Забрана за напускане на РБ (чл. 68 НПК). Тук освен обвинение в тежко престъпление се изисква и да има опасност лицето да се укрие в чужбина (по аргумент от противното от ал. 5).
3. Отстраняване на обвиняемия от длъжност (чл. 69 НПК).
4. Настаняване за изследване в психиатрично заведение (чл. 70 НПК). **Това е единствената мярка, която се налага в съдебно заседание**. Фактическите предпоставки за налагането й се съдържат в заглавието на разпоредбата – доказателства за увреждане на здравословното състояние на лицето и лицето да бъде обвиняем.
5. Обезпечаване на гражданския иск (чл. 73 НПК).
6. Глоба (чл. 72 НПК).
7. Конфискация (чл. 72 НПК).

**Мерки за процесуална принуда, уредени в други части на НПК:**

1. Принудително довеждане и глоба на свидетел (чл. 120, ал. 3 и 4 НПК).
2. . Глоба на вещо лице (чл. 149, ал. 5 НПК).
3. Глоба за нарушаване на реда в съдебното заседание (чл. 266 НПК).
4. Отстраняване от съдебното заседание за нарушаване на реда (чл. 267 НПК).

Принудителни способи за доказване. За да бъде определен като принудителен един способ, трябва да е предписано в самия закон, че действието може да се извърши въпреки волята на лицето и в какво се изразява принудата.

По НПК принудителни способи за доказване са:

1. Обиск. 
2. . Освидетелстване
3. Претърсване
4. Изземване
5. Разпит на свидетел
6. Вземане на образци за сравнително изследване
7. Разпит на обвиняемия: това е принудителен способ само според някои юристи. Според Чинова чрез него само се осигурява присъствието на лицето, но не може то да бъде принудено да говори.

## **Цел на мерките за принуда не е еднозначна.**

Целта на **мерките за неотклонение** е да се попречи на обвиняемия да се укрие, да извърши престъпление или да осуети изпълнението на присъдата (чл.57 НПК). Затова мерките за неотклонение **нямат** **санкционен характер**, а са класически превантивни мерки за принуда.

Другите мерки целят да се осигури разкриването на истината и своевременното приключване на процеса. Тези мерки се делят на **санкционни** и **несанкционни**. Санкционните са принудителното довеждане, глоба и отстраняване от длъжност и се обозначават като санкционни, защото **принудата се налага като санкция за неизпълнение на процесуално задължение**. Останалите мерки са несанкционни, защото те се налагат с превантивна цел – да се гарантира своевременното приключване на процеса.

Принудителните способи за доказване целят събиране и проверка на доказателствата и доказателствените средства за разкриване на обективната истина.

Разлика между мерките за неотклонение и другите мерки за процесуална принуда. Мерките за неотклонение се прилагат само по отношение на обвиняем, а някои от другите мерки за процесуална принуда могат да се налагат и по отношение на друго лице. Само за мерките за неотклонение НПК изрично сочи тяхната непосредствена цел (чл. 57 НПК).


|**Вид мярка за процесуална принуда**|**От кого се постановява в досъдебната фаза**|**От кого се отменя/изменя в досъдебната фаза**|**Основания за вземане на мярката**|
| - | - | - | - |
|**Подписка**|Разследващ орган, прокурор|Разследващ орган, прокурор|Обосновано предположение, че е извършил престъплението + реална опасност да се укрие или да извърши престъпление|
|**Гаранция**|Разследващ орган, прокурор|Разследващ орган, прокурор, съд|Обосновано предположение + реална опасност да се укрие или да извърши престъпление|
|**Домашен арест**|Съд (двуинстанционно производство)|Прокурор, съд|Обосновано предположение + реална опасност да се укрие или да извърши престъпление; за престъплението да се предвижда лишаване от свобода или друго, по-тежко наказание|
|**Задържане под стража**|Съд (двуинстанционно производство)|Прокурор, съд|Обосновано предположение + реална опасност да се укрие или да извърши престъпление; за престъплението да се предвижда лишаване от свобода или друго, по-тежко наказание|
|**Забрана за доближаване на пострадалия**|Съд|Съд||
|**Забрана за напускане на РБ**|Прокурор|Съд/прокурор – дава разрешение за напускане|Тежко умишлено престъпление и опасност лицето да се укрие|
|**Отстраняване от длъжност**|Съд (двуинстанционно производство)|Прокурор, съд|Умишлено престъпление от общ характер извършено във връзка с работата; достатъчно основания да се смята, че служебното положение ще създаде пречки за обективно, всестранно и пълно изясняване на обстоятелствата по делото|
|**Настаняване за изследване в психиатрично заведение**|Съд (двуинстанционно производство)|Съд|Доказателства за увреждане на здавословното състояние на лицето и лицето да е обвиняем|
|**Принудително довеждане**|Разследващ орган, прокурор|Разследващ орган, прокурор|Не се е явил на разпит без уважителни причини; без предварително призоваване – когато се е укрил или няма постоянно местоживеене (само за обвиняем)|
|**Мерки за обезпечаване на глобата, конфискацията и отнемането на вещи в полза на държавата**|Съд|Съд||
|**Мерки за обезпечаване на гражданския иск**|Съд|Съд||

## **Задържане под стража**
Общи положения: Съгласно българските закони има три вида задържане при данни за извършено престъпление – **административно**, **от прокурора** и **задържане под стража**.

**Административно задържане**: лицето се задържа от полицейските органи по ЗМВР, от митническите органи по ЗМ или от военна полиция по ЗВП. Само те могат да издават **заповед за задържане** и лицето да бъде настанено в предвидените за това места. В специални закони има т. нар. „фактическо задържане“, което не е административно задържане. Административното задържане е допустимо за срок до 24 часа (съгласно чл. 17, ал. 2 НПК). Задържаното лице може да ползва защита, да обжалва задържането си и др.

**Прокурорско задържане** (чл. 64, ал. 2 във вр. с ал. 1 НПК): само прокурорът е компетентен да го постанови. То никога не е задължително. Допустимо е само по отношение на обвиняем. **Фактическото основание е да се осигури явяването на обвиняемия пред съда при направено искане от прокурора за задържане под стража**. При задържане от прокурора трябва да са налице всички предпоставки за задържане под стража и да има искане до съда. Срокът е до 72 часа. (Виж делата Звездев срещу България и Канджов средщу България). (Виж и „Задържането на обвиняеми от прокурора и административно задържане на граждани при извършено престъпление“ от Чинова и Елена Попова, сп. „Теза“, бр. 2/2012г.)

Административното задържане отдавна е определено от ВАС като **принудителна административна мярка**. Прокурорското задържане е друга мярка за процесуална принуда. Задържането под стража е мярка за неотклонение, която се налага само от съд и само при искане на прокурора. Когато НПК урежда компетентността на прокурора да задържа използва думата „задържане“, а компетентността на съда да задържа е означена с израза „задържане под стража“.

**Задържане под стража**: постановява се само от съд и само по отношение на обвиняем. Задържането под стража не може да продължи повече от една година, ако лицето е привлечено като обвиняем за тежко умишлено престъпление, и повече от две години, ако лицето е привлечено като обвиняем за престъпление, за което се предвижда наказание не по-малко от петнадесет години лишаване от свобода или друго по-тежко наказание. Във всички останали случаи задържането под стража в досъдебното производство не може да продължи повече от два месеца (чл. 63, ал. 4 НПК).

Предпоставките за налагане са в чл. 63, ал. 1 НПК. Видно от тях е, че **абсолютно** условие е наличието на „обосновано предположение, че обвиняемият е извършил престъпление, което се наказва с лишаване от свобода или по-тежко наказание“, т.е. има ли достатъчно доказателства, че лицето е извършило престъпление (чл. 219, ал. 1 НПК). Когато съдът изследва налице ли е тази предпоставка той всъщност решава има ли достатъчно доказателства за вината на обвиняемия. Следователно предпоставката е същата като тази по чл. 219, ал. 1 НПК.

**Необходимо е и кумулативно да е налице опасност лицето да се укрие или да извърши престъпление**. Реалната опасност е **въпрос на бъдеща прогноза** за неговото поведение, но тази прогноза трябва да е обоснована и да се основава на конкретни събрани и проверени по делото доказателства. Затова съдът взема предвид предишни осъждания (брой и вид), предишни регистрации по ЗМВР (брой и вид), има ли срещу обвиняемия друг висящ НП (брой и вид), има ли настоящ и постоянен адрес, семейно положение, здравословни проблеми, обявяван ли е в миналото за издирване (защо и за какво престъпление).

Според Европейския съд (р. от 8 април 2004г – Хамънов с/у България; р. от 26 юли 2001г. – Илийков с/у България) „Съществуването на обосновано подозрение, че задържаното лице е извършило престъпление е условие sine qua non за законността на задържането, но след изтичане на определен период от време, то вече не е достатъчно. Тогава Съдът следва да установи дали другите основания, сочени от съдебните власти, оправдават неговото продължаване. Ако тези основания са "релевантни" и "достатъчни", Съдът следва да прецени дали компетентните национални власти са положили "специално усърдие" при воденето на процеса. ... Съдът подчертава, че продъжаването на задържането може да бъде оправдано, само ако съществуват конкретни данни за действителен обществен интерес, който, въпреки презумпцията за невиновност, доминира над принципа за зачитане на личната свобода. Всяка система на задължително задържане под стража е сама по себе си несъвместима с чл. 5§ 3 от Конвенцията. ... Когато законът създава презумпция по отношение на факторите, относими към основанията за продължаване на задържането, наличието на конкретни факти оправдаващи ограничаването на принципа за зачитане на личната свобода, трябва да бъде е убедително доказано.

Нещо повече, според Съда, задължение на властите е да докажат тези факти. Прехвърлянето на доказателствената тежест върху задържания е равносилно на отстъпване от правилото на чл. 5 от Конвенцията, според който задържането е изключение от правото на свобода и неприкосновеност, допустимо при изчерпателно изброени и стриктно дефинирани случаи.“

Чл. 63, ал. 2 НПК съдържа **оборима презумпция** за съществуването на реална опасност. Съгласно ТР № 1/2002г „Основанията по чл. 63, ал. 2 НПК са изходна база за преценка относно съществуването на реална опасност обвиняемият да се укрие или да извърши престъпление, доколкото от доказателствата по делото не се установява противното, а не хипотези, при които задържането е задължително“ (т. 2 от диспозитива).

Сроковете по ал. 4 на чл. 63 са преклузивни в досъдебната фаза (**в съдебната няма максимални срокове**). Това следва от ал. 5 с.чл.4 - след изтичането на сроковете по ал. 4 задържаният се освобождава незабавно по разпореждане на прокурора. Според ТР № 1/2002г. при връщане на делото за допълнително разглеждане „не започват да текат нови срокове, а времето през което лицето е било задържано в хода на съдебната фаза не се включват във времето на задържането на досъдебната фаза“ (т. 3.2 от решението).

„Максималният двугодишен срок за задържане под стража в досъдебното производство по чл. 63, ал. 4 НПК е приложим за две отделни хипотези. Едната, когато минималното, предвидено от закона наказание е петнадесет години лишаване от свобода, а другата когато за престъплението се предвижда наказание доживотен затвор, независимо от минималния размер на алтернативното наказание лишаване от свобода“ (т. 3.1 от решението). „Времето на задържане от органи на чужда държава при искане за екстрадиция на лице не се зачита по чл. 63, ал. 4 НПК“ (т. 3.3 от решението).

**Първоначално задържане**: възможно е само по искане на прокурора (чл. 64, ал. 1 НПК). Съдът може да вземе мярка за неотклонение само при наличие на основанията по чл. 63, ал. 1 НПК, а ако тези основания не са налице може да вземе по-лека мярка или да не взема изобщо (ал. 4). На практика, когато съдът констатира, че няма достатъчно доказателства за вината на лицето в извършване на престъплението и следователно не може да се направи основателно предположение, че това лице е извършило престъплението, в тези случаи съдът обичайно не взема мярка за неотклонение (а всъщност трябва да отмени постановлението за привличане на обвиняем). Това определение на съда може да се обжалва пред второинстанционния съд.
### Процедура по съдебен контрол върху продължаващото задържане под стража:
Това производство може да се реализира само по искане на обвиняемия или защитника му и се прави чрез прокурора.

Производството е **второинстанционно**. Процедира се по реда на чл. 65, ал. 3-9 НПК.

Според практиката на ВКС:

1. Производството по чл. 64 е за първоначално вземане на мярката, а това по чл. 65 – за изменението й.
2. . Производството по чл. 65 е **самостоятелно** и чрез него не се контролира законността на определението, с което е наложено задържането под стража.
3. Съдията, който е взел първоначалната мярка за неотклонение задържане под стража или пък е участвал в производството по чл. 65 **не може да бъде съдия при разглеждане на делото по същество**, защото вече е формирал вътрешното си убеждение (т. 5 от ТР № 1/2002г).
4. Според т. 5 от ТР № 1/2002г, няма забрана един и същи съдия да участва повече пъти, както в производството по чл. 64, така и в това по чл. 65 и това е така, защото съдебните актове в тези производства нямат сила на пресъдено нещо.

Според Еврпейския съд (р. от 26 юли 2001г. на ЕСПЧ – Илийков с/у България): „Българският законодател е избрал в НПК да повери решаването на въпроса за мярката за неотклонение на жалбоподателя на същия съдебен състав, който разглежда наказателното дело по същество. Поради това фактът, че съдията е взел решение по отношение на задържането под стража не може да доведе сам по себе си до заключение, че той е предубеден. Обикновено въпросите, на които съдията следва да отговори, когато се произнася по задържането не са същите като тези, които се обсъждат в присъдата. Когато се произнася по мярка за неотклонение "задържане под стража" и други извънпроцесуални въпроси от този род, съдията обобщено оценява наличната информация, с цел да установи дали обвинението разполага с prima facie основания за подозренията си. Когато постановява присъда, той следва да прецени дали доказателствата, които са представени и дискутирани в съда са достатъчни да обосноват заключение за виновност. Обоснованото подозрение и формалните основания за виновност не могат да бъдат определяни като едно и също нещо.“

„Съдът преценява законността на задържането към момента, в който разглежда делото и не е обвързан със становището на предходния съд, тъй като процедурата по чл. 65 НПК не е проверка на правилността на съдебното определение за първоначално задържане. Контролът на съда по чл. 65, ал. 4 НПК се свежда до преценка на всички доказателства по делото, които имат отношение към мярката и са събрани на досъдебното производство.

Производството по чл. 65 НПК предоставя възможност на обвиняемия да подложи на проверка пред съда и законността на задържането, поради невнасяне на определената гаранция. В този случай съдът следва да се произнесе и по специфичния за това задържане въпрос за размера на гаранцията с оглед изискванията на чл. 147, ал. 2 (невъзпроизведен в новия НПК) и чл. 59, ал. 2 НПК“ (т. 4 от ТР № 1/2002г).

Задържането под стража може да се измени и от прокуроа при условията на чл. 63, ал. 6, във вр. с ал. 3 НПК.
