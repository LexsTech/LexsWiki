---
title: Въпрос 21
---

# **Въпрос 21. Освобождаване от изтърпяване на наложеното наказание – обща характеристика и значение. Условно осъждане, предсрочно освобождаване, помилване.**
## **Аудио лекция**
  <div class="ready-player-1">
        <audio crossorigin>
            <source src="https://github.com/LexsTech/LexsWiki/raw/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2021.mp3" type="audio/mpeg">
        </audio>
    </div>

## **Освобождаване от изтърпяване на наложено наказание**
### Същност на освобождаването от изтърпяване на наложено наказание
Освобождаване от изтърпяване на наложено наказание е осъществяване при условия и по ред, предвидени в закона, на пълен или частичен отказ от страна на държавата да изпълни едно наложено наказание. **Основните белези** на този институт са няколко.

Той е **приложим само, когато имаме наложено наказание,** което е определено от съда с присъдата според правилата за индивидуализацията на наказанието.

**Държавата се отказва да изпълни наложеното наказание**. **Същността** на освобождаването от изтърпяване на наложеното наказание се изразява в **отказа на държавата да изпълни наложеното наказание.** Този отказ се осъществява чрез акт на съда или на Президента. С този акт се постановява, че наложеното наказание няма да се изтърпява от осъдения изцяло или отчасти. **В зависимост от обхвата на освобождаването** може да бъде **пълен** **или** **частичен**. **Пълен** – когато държавата се **отказва изцяло** да изпълни наложеното наказание – при условно осъждане, помилване (когато се опрощава изцяло наказанието) – в уч. има и някои други – 443; **Частичен** – когато тя го **изпълнява само от части:** предсрочно освобождаване и помилване. **В зависимост от изискванията, които държавата отправя към дееца освобождаването може да бъде условно или безусловно.** При условното осъждане и условното предсрочно освобождаване, спрямо последващото поведение на дееца се поставят определени изисквания, като тяхното изпълнение е **условие** наказанието да не бъде изпълнено. В противен случай законът предвижда той да изтърпи отложеното наказание. **Безусловно,** когато държавата не предявява никакви изисквания спрямо дееца и наказанието няма да бъде изтърпявано от него. (помилване, някои от хипотезите на предсрочно освобождаване)

Освобождаване от изтърпяване на наложено наказание **може да се осъществи само от определен държавен орган. Преди всичко от компетентен съд –** в НК са посочени **задължителни предпоставки,** без наличието на които не е възможно съдът да приложи този институт. **От президента** – тук нямаме задължителни условия и предпоставки. Единствената необходима предпоставка е фактът на осъждането.
### Правно действие на освобождаване от изтърпяване на наложено наказание
Във всички случаи на освобождаване от изтърпяване на наложено наказание **държавата е осъществила своето право да осъди престъпника.** Осъждането на дееца е факт и поради това той ще бъде **третиран като осъждан**, дори и в случаите на пълно помилване, защото фактът на осъждането не може да се заличи дори и от помилването. Следователно при освобождаване от изтърпяване на наложено наказание **държавата се отказва само от правото си да изпълни наложеното наказание.** Чрез този институт се избягва използването на наказателната репресия в нейната най-скъпа част – изпълнение на наложеното наказание.

## **Условно осъждане (чл. 66 и сл. НК), предсрочно освобождаване (чл. 70-73) и помилване (чл. 74).**
**Най-значимите** наказателноправни способи за освобождаване от изтърпяване на наложено наказание са уредени в **Глава седма** от Общата част на НК – Раздел 1,2,3.Трябва да се отбележи, че имаме и други особени случаи на ОИНН в закона.

### Условно осъждане (глава 7, Раздел 1)
Наименованието на този институт е неточно, защото **самото осъждане е напълно безусловно** – имаме влязла в сила присъда и лицето е осъдено, като под условие се поставя само изпълнението на наказанието (това е историко-правно обусловено – в първия НЗ се е получил неточен превод). **Отказът на държавата** да изпълни наложеното наказание е **условен**, тъй като спрямо лицето се поставят известни изисквания: да не извърши ново престъпление през изпитателния срок (основно), както да работи или да учи. По същество тук с постановяването на присъдата даже нямаме и отказ, защото тук само се **отлага изпълнението** на наложеното наказание за определен изпитателен срок и при определени условия. Когато бъдат изпълнение тези условия, тогава ще настъпи изцяло и отказът на държавата. Първоначално имаме само едно отлагане.

**Предпоставки за условно осъждане – чл. 66, ал. 1 НК**

Отлагането става с присъдата, но след като бъде определено наказанието. Предпоставки:

1. Наложеното наказание е лишаване от свобода до три години
1. Съдебното минало на дееца – той не трябва да е осъждан на лишаване от свобода за престъпление от общ характер. 
1. Личността на дееца – съдът трябва да прецени, че за постигане целите на наказанието и преди всичко за поправянето на осъдения не е наложително да изтърпи наказанието.

**Условия, които деецът трябва да изпълни** – на осъденият се поставят две условия: да не извърши ново престъпление през изпитателни срок и да работи или да учи. **Главното и най-съществено условие** е през изпитателния срок деецът да не извърши друго престъпление от общ характер. Наред с това чл. 66, ал. 4 поставя условието, че „през изпитателния срок осъденият е длъжен да работи или да учи, освен ако е задължен да се лекува.
### Изпитателни срокове при условното осъждане
Изпитателният срок за **пълнолетните** е от **3 до 5 години**. (66, ал. 1). **За непълнолетните – от 1 до 3 години** (ал. 9) – тази норма обвързва срока с **момента на извършване** на престъплението, защото дори и осъждането да е станало след навършване на пълнолетие, съдът трябва да определи съкратения срок. Но изпитателният срок **не може да надминава** срока на наложеното наказание лишаване от свобода с повече от три години (чл. 66, ал. 2 НК).

Разпоредбата на чл. 67 НК предвижда и **полагане на възпитателни грижи** през изпитателния срок. Когато се отлага изпълнението на наказанието по отношение на непълнолетен, съдът уведомява съответната местна комисия, която задължително организира полагането на възпитателните грижи. Когато се отложи изпълнението на наказанието по отношение на пълнолетен, се предвижда само възможност за полагане на възпитателни грижи по преценка на съда. Те могат да бъдат възложени на съответната обществена организация или трудов колектив с тяхно съгласие или на определено лице. Общият контрол относно възпитателните грижи и поведението на условно осъдените се осъществява от районния съд по местоживеенето им. 
### НП последици от неизпълнение на условията при условно осъждане
Когато условно осъденият **извърши** в изпитателния срок **ново престъпление от общ характер,** режимът е различен в зависимост от това дали деецът е бил пълнолетен при извършване на първото престъпление и дали **новото** престъпление е умишлено или непредпазливо. При извършване на ново **умишлено престъпление от общ характер от пълнолетно лице**, за което, макар и след този срок, му бъде наложено наказание лишаване от свобода, **той изтърпява и отложеното наказание.** (чл. 68, ал. 1 НК). Изтърпяването на двете наказания става **поотделно. На съда е предоставена възможност да прецени** дали да освободи отчасти или изцяло от изтърпяване на отложеното наказание лице, осъдено условно за престъпление, **извършено от него като непълнолетен**, когато в изпитателния срок извърши ново умишлено престъпление от общ характер, за което му се налага наказание лишаване от свобода. (чл. 69, ал. 2 НК)

В случай че условно осъденият извърши в изпитателния срок **непредпазливо** престъпление от общ характер и за него му бъде наложено наказание лишаване от свобода, **съдът може да постанови отложеното наказание да не бъде изтърпяно или да бъде изтърпяно изцяло или отчасти.** (чл. 68, ал. 2). Ако условно осъденият не изпълнява без основателна причина някоя от определените му пробационни мерки, съдът може да я замени с друга **или** да постанови да изтърпи изцяло или отчасти отложеното наказание лишаване от свобода. (чл. 68, ал. 3), като според чл. 69а НК, ако осъденият продължава да не изпълнява без основателна причина някоя от определените му пробационни мерки, той изтърпява останалата част от наказанието. Когато отложеното наказание лишаване от свобода е не по-малко от шест месеца, съдът може да постанови една от пробационните мерки по чл. 42а, ал. 2, т. 1 - 4 през изпитателния срок. – чл. 67, ал. 3 НК.

Ако условно осъденият без основателна причина прекъсне лечението, съдът постановява да изтърпи изцяло отложеното наказание лишаване от свобода. (чл. 68, ал. 4 НК). Според чл. 68, ал. 5 извън тези случаи **отложеното наказание не се изтърпява.**
### Предсрочно освобождаване (гл. 7, раздел 2)
По своята правна същност предсрочното освобождаване **винаги е частичен отказ** на държавата да изпълни наложеното наказание. Това означава, че то е приложимо само, когато наложеното наказание **е изтърпяно отчасти. Приложимо е само по отношение на наказанието лишаване от свобода**. 

### Видове предсрочно освобождаване – условно и безусловно
Когато пълнолетно лице е осъдено на лишаване от свобода, предсрочното освобождаване е винаги **условно,** а за непълнолетните е безусловно, освен ако не са пълнолетни към момента на освобождаването. (чл. 71, ал. 2 НК)

### Условно предсрочно освобождаване (чл. 70 и следващите), предпоставки:
Прилага се по отношение на наказанието лишаване от свобода за определен срок и то само за пълнолетни лица към момента на освобождаването им.

Фактическото изтърпяване на част от наказанието: във фактическото изтърпяване се включва времето, през което е пребивавал в местата за лишаване от свобода и приспадането на предварителното задържане; в различните разпоредби е различно.

Деецът да се е поправил – оценъчна предпоставка – поправянето става с примерно поведение и честно отношение към труда.

Осъденият да не е бил вече освобождаван предсрочно, освен ако е бил реабилитиран за престъплението (ал. 3) 
### Особености при условното предсрочното освобождаване
При условното предсрочно освобождаване за осъдения се установява **изпитателен срок** в размер на **неизтърпяната част от наказанието**, но **не по-малко от шест месеца**, за което време съдът може да постанови една от пробационните мерки (чл. 70, ал. 6)

Освободеният предсрочно изтърпява отделно и неизтърпяната част от наказанието, ако в изпитателния срок извърши **ново умишлено престъпление,** за което се предвижда наказание лишаване от свобода или не изпълнява постановената пробация. Ако в този срок предсрочно освободеният извърши **непредпазливо** престъпление, съдът може да постанови отложеното наказание да не бъде изтърпяно или да бъде изтърпяно изцяло или отчасти. (70, ал. 7)

**Безусловно предсрочно освобождаване: непълнолетни** „Съдът може предсрочно да освободи осъдения на лишаване от свобода непълнолетен, ако се е поправил, след като е изтърпял фактически не по-малко от една трета от наложеното му наказание.” (чл. 71, ал. 1 НК). Според чл. 71, ал. 2 действието на предсрочното освобождаване след навършване на пълнолетието е подложено на същия режим като за пълнолетните. То е условно със същите изпитателни срокове**.**
### Помилване – чл. 74 НК (раздел 3)
Съгласно КРБ едно от правомощията на Президента е да упражни **правото на помилване.** КРБ не уточнява съдържанието на правото, но то е определено от чл. 74 НК, според който „Президентът може чрез помилване да **опрости** **изцяло** или **отчасти** наложеното **наказание**, а **смъртното наказание**, **доживотния затвор без замяна и доживотния затвор** – **да опрости** **или** **замени**.” Помилването е акт на висша **държавна милост.** По своята **същност** то винаги е **безусловно и окончателен отказ** от страна на държавата да изпълни наложено наказание. Правото се упражнява чрез издаване на **индивидуален указ** на Президента, който е **административен акт** и не подлежи на съдебен контрол и отмяна. От гледна точка на неговия обхват този отказ може да е **пълен или частичен.** Президентът е неограничен в правото си да помилва. Той може да помилва **по свой почин** или **да бъде сезиран** от осъден, негов близък или който и да е друг с молба за помилване. 

Защо се запази възможността на президента да заменя смъртното наказание, след като такова няма у нас? Пример имаме с медиците от Либия, затова е запазена тази възможност. Тя беше запазена защото към 30 лица са били осъдени на смърт, когато е отменено смъртното наказание и единствения начин да се реши техния проблем е то да бъде заменено. С течение на времето стана ясно, че президентът трябва да може да заменя и доживотния затвор, защото преди допълнението от 2006 г, той можеше да го опрости, но не и да го замени.

