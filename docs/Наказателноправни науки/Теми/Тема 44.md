---
title: Въпрос 44
---
# **Въпрос 44. Фази и стадии на наказателния процес. Наказателнопроцесуални функции. Наказателнопроцесуални правоотношения.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/LexsTech/LexsWiki/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2044.mp3" type="audio/mpeg">
        </audio>
    </div>

## **Фази и стадии на наказателния процес**
Наказателния процес има фази и стадии и някои стадии имат етапи. Стадии на досъдебната фаза. Само две са.

### Първият стадий е разследването. 
Когато е подаден сигнал за извършено престъпление и са налице достатъчно данни, че е извършено престъпление се образува досъдебното производство. Има подаден сигнал и има достатъчно данни за извършено престъпление и тогава с постановление прокурора образува досъдебното производство. 

До образуването няма никакво разследване. След образуването на досъдебното производство започва самото разследване. Цялата тази дейност, наречена разследване, на практика в 99 % се извършва от разследващия орган. Няма пречка обаче тази дейност да се осъществи от прокурора – чл. 46, ал. 2, т. 2 НПК. 

Какви действия се извършват в хода на разследването. Действията зависят от конкретния случай. Всяко разследване започва с извършване на едни или други действия по разследването. Това е първото действие – оглед. В този момент разследващия орган има оперативна самостоятелност, защото сам решава какви действия да извърши и кога и в каква поредност да ги извърши. Ако има сигнал за терористичен акт – подаден е сигнал, направени са стотици действия по разследването, всичко възможно сме направили и нямаме нито едно доказателство за извършителя. Какво ще стане с процеса? – прокурорът ще се произнесе с постановление за спиране на производството.

Второто действие – когато органът е събрал достатъчно доказателства за конкретното извършено престъпление и за вината на извършителя, той докладва на прокурора и изготвя постановление за привличане на обвиняем. Защо преди говорихме за данни, а тук за доказателства? – информацията не е събрана по реда и правилата на НПК. Принципни правила за това второ действие: 

С изготвяне на постановлението за превличане на обвиняем за първи път имаме обвиняем. Той може и да не знае, че е обвиняем, но обвиняем има. С изготвянето на това постановление за първи път възниква и функцията на обвинението. Привличането на обвиняем по смисъла на чл. 219, ал. 1 е по своята дълбока същност повдигане на обвинение, защото орган на държавна власт твърди срещу конкретно лице, че това лице е извършило престъпление. Европейския съд по правата на човека казва същото. Привличането на обвиняем ВКС в ТР 2/2012 нарече „предварително обвинение“; 

Както е видно от чл. 219, ал. 3, т. 3 в постановлението трябва да се впише правната квалификация на извършеното деяние и това е правната страна на обвинението. Но същата разпоредба изисква в постановлението да се впише и деянието за което лицето се привлича като обвиняем. Правната квалификация има цифров израз и словесен. Какво значи да се впише и деянието, за което лицето се привлича като обвиняем? – да се посочи времето, мястото, начина, по който е извършено деянието, да се посочи пострадалото лице и причинените вреди. По този начин се формулира фактическата страна по обвинението, без която обвиняемият не би могъл да се защити. Извода за правото следва от фактическите положения. 

Във всеки един процес какво е онова което се доказва? – доказват се факти на обективната реалност. В процедурите и в правото някой твърди срещу друг някакви факти на обективната реалност. Фактът на обективната реалност или се е случил или не се е случил – нямаме истински или неистински факт. Твърдението за фактите може да е истинско или неистинско. Доказването на фактите на обективната реалност как се доказват? – чрез доказателствения материал. Когато е събран целия доказателствен материал и органа го оцени, при оценката на доказателствения материал какво се получава? Изводът ще бъде за право или за факти? – Фактически извод/положение правим. Къде остава правото? Правният извод е например „грабеж“. От доказателствата по делото не можем да направим друг извод, освен фактически. Никога не можем да направим правен извод, ако преди това не сме направили фактически. Според Чинова съдебна грешка има, когато са неправилно установени фактите, а не когато има грешка в правната квалификация. 

Третото действие, след второто, т.е. след като изготви постановлението за привличане на обвиняем, органът призовава обвиняемия и му предявява постановлението за привличане на обвиняемия, т.е. предявява обвинението. – чл. 219, ал. 4,5,6,8 да обърнем внимание. За предявяването имаме 5 правила: 

Първото е, че предявяването на постановлението за привличане на обвинението е по своята същност предявяване на обвинението, защото то (обвинението) се съдържа в постановлението. 

Второто е как става предявяването – предявява се като се дава възможност на обвиняемия в присъствието на неговия защитник да се запознае като прочете постановлението за привличане на обвиняем. Връчва се препис и се дават разяснения, ако е необходимо – чл. 291, ал. 4.

Третото правило е за непосредствената цел на предявяването на постановлението е да научи обвиняемия в какво е обвинен, защото без да знае няма как да се защити.

Четвъртото правило е в чл. 219, ал. 6 – предявяването на постановлението е задължително действие.

И последното право, според константната практика на ВКС непредявяването на постановлението е винаги съществено процесуално нарушение. 

Четвъртото действие, (след предявяване на обвинение = предявяване на постановление), съгласно чл. 221 НПК органът незабавно пристъпва към разпит на обвиняемия. Две правила: 

1. Разпита по чл. 221 НПК на обвинения е първото средство за защита, което се предоставя на обвиняемия, за да се защити
1. Понятието незабавно, използвано в чл. 221 има 2 значения: 1.незабавно = веднага; 2. Незабавно означава, че преди да е предявено постановлението за привличане на обвиняем, органът не може да извършва никакви действия с участието на обвиняемия. 

Петото действие – органът продължава да извършва действия по разследването и да събира доказателства, но този път неговата цел е да се провери правилни ли са обясненията, дадени от обвиняемия, както и да се установят фактите, които ще се използват като смекчаващи и отегчаващи обстоятелства. Това за смекчаващите и отегчаващите е правен извод. 

Шестото действие – когато органът реши, че е извършил всички необходими действия, той докладва на прокурора по правилата на чл. 226 – това е вторият задължителен доклад. След този доклад, прокурора може да реши: 1. Че е допуснато съществено процесуално нарушение, например малолетен свидетел е разпитан без педагог; 2. че трябва да се съберат още док; 3. Че трябва да се изготви ново постановление за привличане на обвиняем – например, прокурора установява, че не е грабеж, а кражба. Прокурорът или сам, или указва на разследващия орган, да извърши необходимите действия. 

Седмото действие – разследващия орган предявява разследването. Тук има 5 правила: 

Редът по който се предявява разследването е уреден в чл. 227, ал. 1,2,7,8 и чл. 228 НПК. Предявяването на разследването не е задължително(ал. 2). Според ал. 7 и 8 – да се запознаят заинтересованите лица с обвинението. Чл. 228 – срока зависи от обема на делото 

Какви са разликите между предявяването на обвинението и предявяването на разследването: 1. Предявяването на разследването не е задължително действие (ал. 2). Предявяването на обвинението винаги е задължително действие (чл. 219, ал. 6) 2. Постановлението се предявява само на обвиняемия и на неговия защитник, а разследването освен на тях и на пострадалия и неговия повереник; 3. Обвинението се предявява за да научи обвиняемия в какво е обвинен, а разследването, за да се запознаят заинтересованите лица с вещите и документите приложени по делото. 

След като получат материалите по делото, лицата могат да правят искания, бележки, възражения, които разследващия орган докладва на прокурора и само той се произнася ( чл. 229 НПК).

Когато прокурорът приеме, че искането за извършване на допълнителни действия е основателно и те се извършат, отново се пристъпва към предявяване на разследването. 

Осмо, след предявяване на разследването, разследващия орган изготвя своето писмено мнение, с което предлага на прокурора, делото да се прекрати, да се спре или да се внесе в съда – чл. 235 НПК. Цялото дело, заедно с мнението на разследващия се изпраща на прокурора и от този момент започва втория момент на досъдебната фаза. 

Преди да започнем с втория стадий. Какви понятия използва НПК. Уточнение на понятийния апарат: 

НПК използва понятията разследване, действия по разследването, съдебни следствени действия и способи за доказване. Когато НПК използва разследване, това означава, че визира целия първи стадий на досъдебната фаза. **Понятията действия по разследване, съдебни следствени действия и способи за доказване означават едно и също нещо**. С тези понятия НПК визира онези действия процесуални, чрез които се събират и проверяват доказателства. Всички онези действия, чрез които не се събират доказателства, а се решават други задачи, НПК ги нарича – други процесуални действия. Образуването на производството, например е друго процесуално действие, привличане на обвиняемия също, разпитването обаче ще е действие по разследването. 

НПК използва понятието действия по разследването, когато визира досъдебната фаза. Когато визира съдебната фаза използваните думи са „съдебни следствени действия“. А когато няма значение фазата на процеса се използва общото понятие „способи за доказване“. **Разпита на свидетеля е действие на разследване в досъдебната фаза, а в съдебната – съдебно следствено действие.** 

Сроковете за извършване на разследването са по чл. 234 НПК. По ал. 3, изр. 1 е дадено удължаването от прокурора – може да се удължи само веднъж и то само с максимум 2 месеца (за да станат общо 4). Вече по изр. 2 може да го удължава когато иска. Все пак крайният срок ще е давностния срок по НК. Кои са фактическите предпоставки за удължаване на срока – да има фактическа или правна сложност и да е направено мотивирано искане. Ал. 4 поглеждаме също за да видим кога се прави мотивираното искане. Какъв е характерът на срока по ал. 4? Ако имаме искане, което прокурорът отхвърля, защото е изтекъл срока по ал. 4, това законосъобразен отказ ли е? Да видим и чл. 319, обаче във връзка с чл. 323 НПК и ако го нямаше този текст срока по чл. 319 ще е само инструктивен! За това по тази логика срока на ал. 234, ал. 4 срокът ще е инструктивен. В подкрепа на това припомняме предпоставките за удължаване на срока, там няма предвиден срок => инструктивен е срокът по ал. 4. 

Ако предявяването на разследването е извършено след предвидения срок има ли съществено нарушение? Поглеждаме ал. 7 – ама там се говори за действие по разследване! Предявяването на разследването не е действие по разследването. Значи няма отношение ал. 7.
### Втори стадий – действия на прокурора след като приключи разследването. 
След като прокурора е получил материалите по делото, той ги проучва и може да вземе едно от следните решения: 1. Да прекрати производството – чл. 243; 2. Да спре производство – чл. 244; 3. Да внесе делото в съда, за което има три възможности: \* да го внесе с обвинителен акт \* да го внесе със споразумение \* да го внесе с предложение за освобождаване от наказателна отговорност по чл. 78а НК; 4. Да извършва отделни действия по разследването и други процесуални действия; и 5. Да укаже на разследващия орган или сам да отстрани допуснатите нарушения при предявяване на разследването.

Срокът за извършването на дейността по този стадий е посочен в 242, ал. 4 и 5. На досъдебната фаза малолетния свидетел по дело за блудство е разпитано без педагог и психолог – съществено процесуално нарушение. Какво решение ще вземе прокурора? На основание ал. 3 ще направи нов разпит – разпита на свидетеля е действие по разследването. 

Прокурорът може да свърши тази работа до 2 месеца съгласно ал. 1 и 2. Ако обаче прокурора внесе обвинителен акт след 6 месеца обаче. Какво ще стане? Фатален ли е този срок? – чл. 247, ал. 1, т. 1 – фактическата предпоставка е само внасянето на обвинителен акт. Значи срокът е инструктивен. 

### **Стадии на съдебната фаза:** 

Предаване на съд и подготвителни действия за разглеждане на делото в съдебното заседание на първата инстанция. 

**Съдебно заседание на първата инстанция, което има 5 етапа:** 

1. Даване ход на делото 
1. Съдебно следствие 
1. Съдебни прения 
1. Последна дума на подсъдимия 
1. Постановяване на присъдата 

### **Съдебно заседание на втората инстанция.** 

У нас като втора инстанция действат окръжните и апелативните съдилища. Нашето второинстанционно производство е тип въззивно, което значи че втората инстанция проверява не само правилно ли е приложен законът, но и правилни ли са фактическите положения приети за установени пред първата инстанция. Нещо повече, нашата въззивна инстанция може да се определи като „втора първа“, защото може да установява нови фактически положения, различни от постановените от първата!

Съдебното заседание на въззивната инстанция има също пет етапа, между които и съдебно следствие (онзи етап където се събират доказателствата). Защо въззивната има, но касационната не? Фактическите положения следват от доказателствения материал, а след като това е така и след като въззивната инстанция може да проверява фактически положения, значи може да оценя и проверява.

### **Съдебно заседание на касационна инстанция.**

Само ВКС е касационна инстанция по наказателни дела. Касационната инстанция именно защото действа като касация, може да проверява единствено правилно ли е приложен закона на базата на фактическите констатации които са приети за установени. Касационната инстанция проверява правилно ли е приложен НК и НПК. Когато констатира че неправилно е приложен НК, това означава, че е допусната грешка в правната квалификация или грешка при определяне на наказанието. Когато неправилно е приложен НПК това означава, че е допуснато съществено процесуално нарушение. 

В съдебното заседание на касационната инстанция има 4 етапа и няма съдебно следствие, защото тази инстанция не може да събира, проверява, оценява доказателства и не може да проверява правилни ли са фактическите положения, приети за установени в предходните инстанции.
## **Наказателнопроцесуални функции**
Понятието наказателнопроцесуални функции – това понятие не е легално. Не се използва в закона, но широко се използва в доктрината и практиката. Дефиниция на това понятие е дадено от професор Павлов: „Накателнопроцесуалната функция е наказателнопроцесуална дейност и направлението на тази дейност, която се извършва от субектите на процеса по реда на НПК.“ От дефиницията следват няколко извода: 

Наказателнопроцесуалната функция нито е само дейността, нито е само направлението на дейността. Тя винаги е и едното, и другото. Направлението на дейността се познава по непосредствената задача на тази дейност. А непосредствената задача се познава по субекта, който извършва дейността. 

Направлението на дейността определя вида на функцията. 

От тази гледна точка функциите са три основни: 

1. Функция по обвинение
1. Функция по защита 
1. По ръководство и решаване

Има и две допълнителни функции: 

1. предявяването на гражданския иск
1. отговорността по предявения иск

Ако се направи искане за назначаване на експертиза, каква ще е функцията? Как се познава направлението? По задачата, а задачата – по субекта. Затова такъв въпрос не може да се зададе. Ако кажем обаче прокурора прави искане – имаме функция по обвинението. 
### Функция по обвинението 
Коя дейност ще се нарича така? Тази функция обхваща цялата дейност, свързана с повдигане и обосноваване (доказване) на обвинението. По делата от частен характер кой повдига и доказва обвинението? – повдига се и се доказва от частния тъжител, той е главен обвинител, защото няма прокурор. По делата от ОХ в съдебната фаза обвинението се повдига и доказва от прокурора. А в досъдебната фаза от кого се повдига и доказва – разследващите органи и прокурора. Гражданите, които осъществяват тази функция участват само при обосноваването (доказването) на обвинението. 

В съдебната фаза прокурора осъществява функция по обвинението, както частния обвинител, заедно с неговия повереник. На досъдебната фаза тази функция се осъществява от 1.прокурора, 2.разследващия орган, както и 3.пострадалия и неговия повереник и 4. ощетеното ЮЛ.

**Функция по ръководство и решаване** 

Тази функция обхваща 4 вида дейности. Две от тях се отнасят до ръководенето и две от тях решаването: 

1. Ръководенето на самата наказателнопроцесуална дейност – кое действие да се извърши и кога да се извърши 
1. Ръководене поведението на участниците при извършване на действието 
1. Решаване въпросите които се поставят в хода на процеса 
1. Решаване на окончателните въпроси 

На съдебната фаза тази функция се осъществява от съда. На досъдебната фаза тази функция се осъществява от прокурора и разследващите органи. 

**Функция по защита** 

Тази функция обхваща дейността, свързана с доказването, че или обвиняемият е невинен, или неговата наказателна отговорност е по – ниска. 

В съдебната фаза тази функция се осъществява от 1.подсъдимия и 2.защитника на подсъдимия. А в досъдебната фаза 1.обвиняемия и неговия защитник. Защитника е самостоятелна страна, а повереника не, затова по – горе сме ги обозначавали с цифри, а за повереника е заедно с повереника си. 

**Предявяване на граждански иск** 

Тази функция обхваща дейността свързана с доказването на основанието и размера на причинените вреди. По своята същност предявяването на гражданския иск е непълна функция по обвинението. В съдебната фаза тази функция се осъществява от гражданския ищец и неговия повереник. А на досъдебната фаза няма такава функция. 

**Отговорността по предявения иск** 

Тази функция обхваща дейността, свързана с доказването, че или деянието не е извършено, или че не е извършено от подсъдимия, или че причинените вреди имат по-нисък размер от предявените. Тази функция по своята същност е непълна функция по защита. На съдебната фаза тази функция се осъществява от подсъдимия или ТЛ, наречено граждански ответник, и неговия повереник. 

**Няколко общи постановки във връзка с функциите:** 

В наказателния процес всички основни функции се осъществяват във всички фази и стадии на процеса. 

В наказателния процес правилото е: 1 субект осъществява 1 функция, макар да има изключения от това правило, когато един субект осъществява повече функции – например, Прокурора и разследващите органи, които осъществяват едновременно две функции. В същото време е винаги възможно една и съща функция да се осъществява от повече субекти-например, функциите по обвинение и функциите по защита. 

В наказателния процес има функции, които се осъществяват само от ДО. Коя е тази функция, която се осъществява само от ДО? – функцията по ръководството и решаването и в двете фази. Държавна е дейността, защото функцията от ръководството и решаването се прави само от държавен орган. В същото време има функции, които се осъществяват само от граждани? Пак е само е една – функцията по защита. 

В зависимост от начина, по който се разпределят функцията по обвинението и функцията по ръководството и решаването между ДО, процедурата се определя като състезателна или не. Досъдебното производство не е състезателно, защото няма арбитър, след като функцията по ръководството и решаването и функцията по обвинението се осъществява от един и същ ДО – прокурора и РО. 

Вярно ли е, че у нас се получава така че този който твърди че е извършено престъплението е прокурора, а този който доказва собственото си твърдение е пак той и този който решава ще се внася ли делото на съд е пак той? – ами в РБ е така. В други държави като Франция – този който твърди е прокурора, но доказването на твърдението на прокурора го прави не той, а съдия.  Там има обвинителна камара. У нас – прокурора твърди че съм извършила и той го доказва или пряко подчинените му разследващи органи. 
## **Наказателнопроцесуални правоотношения**
Действията, които се извършват в наказателния процес са правни, т.к са предвидени в НПК. След като става въпрос за правни действия, те се описват в закона или като предоставяне на права, или като задължения за държавните органи и за гражданите. Ако това е така, то е очевидно, че всяко действие може да се извърши в наказателния процес или като се упражни предписаното от закона право, или като се изпълни предписаното от закона задължение. 

В правото няма съмнение, че единственото средство, за да се изпълни едно задължение или за да се упражни едно право е в крайна сметка правоотношението, а в наказателния процес това е наказателно процесуалното правоотношение. Затова е верен изводът, че в наказателния процес непрекъснато възникват, развиват се и се реализират съответни наказателно процесуални отношения. Така реализиралото се правоотношение се явява онзи ЮФ, който ще послужи за възникване и реализиране на следващото правоотношение и така до изчерпване на цялата наказателнопроцесуална дейност.

Наказателнопроцесуалните правоотношения винаги се осъществяват между участник в процеса (държавни органи или граждани) и държавния орган, който осъществява функция по р&р.
### Наказателнопроцесуалните отношения притежават някои специфики:
Наказателнопроцесуалните правоотношения не са между равнопоставени страни и в този смисъл не са граждански.

Наказателнопроцесуалните правоотношения са винаги властнически – реализират се не само между неравнопоставени страни, но и между страни, от които едната винаги е държавен орган и осъществява функция по ръководство и решаване.

В наказателния процес винаги се реализират наказателнопроцесуалните правоотношения, дори когато НПК по повод предявен граждански иск за неуредените случаи препраща към ГПК. 

В наказателния процес има хипотези, когато за да възникне наказателнопроцесуално правоотношение трябва преди това да се е реализирало гражданско такова. Това са хипотезите на упълномощаване на защитник, при което правоотношенията са граждански, а договорът е за правна помощ. Без това реализирано гражданско правоотношение и без този договор защитникът не може да се конституира в това му качество и да възникват правоотношения между него и държавния орган, които осъществява функция по р&р.

На практика е възможно да се е реализирало наказателно правоотношение, а да не са възникнали и осъществили наказателнопроцесуалните правоотношения. Има престъпление, но не е имало наказателен процес. Това са всички хипотези на т.нар. скрита престъпност. 

На практика е възможно да са се осъществили наказателнопроцесуалните правоотношения без да е реализирано наказателно правоотношение. Има процес, а няма престъпление. Това са всички случаи, когато има оправдателна присъда или делото е прекратено, поради това че не е извършено деяние или не е извършено виновно.
