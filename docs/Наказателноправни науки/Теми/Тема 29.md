---
title: Въпрос 29
---
# **Въпрос 29. Разврат. Трафик на хора.**
## **Аудио лекция**
  <div class="ready-player-1">
        <audio crossorigin>
            <source src="https://raw.githubusercontent.com/Oredna/lexbibliothecam/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2029.mp3" type="audio/mpeg">
        </audio>
    </div>

## **Разврат**

Най-напред относно обща характеристика по тези състави. Развратът е в раздел 8 от глава втора. Той така е и озаглавен – разврат. Терминът, струва ми се, е неточен. А и е непълен, защото не отразява характеристиката в цялост на включените в раздела състави. Някои автори са се опитвали да кръстят по друг начин тези престъпления – някои говорят за полови престъпления, други за престъпления против половия морал, но в крайна сметка и тези опити според мен се неудачни, защото и те не обхващат в цялост основните характеристики на тези престъпления. Може би и за това законодателят не предприема някакви мерки да прекръсти раздела и поради това го оставя по традиция. Така или иначе, ако някой достигне до по-точен термин, някога така ще се кръстят тези престъпления. Важното е, че тези престъпления имат доста сложен, комплексен обект на посегателство. Трудно е с едно изречение или само с една характеристика да бъде описан този комплекс от обществени отношения, които тези престъпления засягат. Ето и доказателствата – във всички случаи тези състави или по-голямата част от тях засягат обществените отношения, свързани със свободата на личността и свързаната с тази свобода полова неприкосновеност. Тъй като основните особености на този раздел засягат свободния избор на полов партньор и свободата на избор за начина на полово общуване между хората. В този смисъл се засяга половата неприкосновеност, защото този въпрос е именно свързан със свободата на личността. На второ място обаче тези състави в голямата си част засягат телесната неприкосновеност на личността, доколкото в класическите форми на тези състави половият контакт е немислим без физическо съприкосновение. А когато става въпрос за виртуално общуване, това изрично е отбелязано в съставите. По традиция на трето място се счита, че тези състави са насочени и засягат онези обществени отношения, които най-общо можем да определим като полов морал или благоприличие в общуването, като впрочем някои от по-новите състави в раздела използват именно подобни термини или в определенията, дадени в чл. 93. Бихте могли да възразите, че понятието за полов морал е твърде разтегливо, това е вярно. Трябва да се отнасяме относително към това, което говорим, но все пак в съвременните общества има някакви граници, които се считат за общоприети и в които се вмества понятието за половия морал. На четвърто място голяма част от тези престъпления засягат честта и достойнството на личността. Те се засягат и с други състави по други раздели (обида, клевета). Доколкото, половото общуване е свързано с избора на личността и разбирането й за чест и достойнство. Не случайно народът казва “ти честна ли си”, “отнеха ни честта, майко” и така. Така или иначе обаче полово общуване против волята е укорима. На следващо място тези състави засягат едни специфични отношения по отношение на възпитанието и подрастващото отношение. Законодателят се стреми по-строго да накаже посегателства срещу младите. Така че във всички случаи и този тип обществени отношения са част от сложния обект на посегателство. Всичките тези групи са сложно преплетени в различни комбинации, някои от тях са взаимно обуславящи се. Тези състави, ако продължим по-нататък, са и състави, които създават доста затруднения и в практиката. По няколко причини – първо защото, както и други престъпления (напр. подкупа), често се извършват с участниците в съответното действие и жертвата и доказването им е доста затруднено. Понякога е дума срещу дума. Освен това практиката доста се затруднява и от не дотам прецизните формулировки на някои от тези състави, защото законодателят в последните години се мъчи максимално да разшири обхвата на НП, създавайки нови състави. Това обаче води до една пълна каша в наказателната уредба. От друга страна това са твърде чувствителни отношения и изискват относително бърза и строга намеса. В по-голямата си част тези състави се осъществяват чрез действие, като при тях се наблюдават както формални престъпления, тоест достатъчно е само осъществяването на определеното деяние, за да е довършено престъплението, но за да диференцира отговорността, законодателят предвижда настъпването на определени обществено опасни последици. И при формалните престъпления, ако все пак е настъпил резултат, то тогава те стават резултатни и по-тежко наказуеми. По отношение на субекта и субективната страна като общи думи трябва да се отбележи, че в зависимост от особеностите на тези състави има и особености на някои от извършителите. Така например субект на изнасилването в класическите му форми може да бъде само лице от мъжки пол. При някои от съставите (свързани с хомосексуалните действия) субектът и жертвата трябва да са от един и същи пол. Що се касае до вината в по-голямата си част тези състави се осъществяват чрез пряк умисъл. 

И накрая, каква е системата на престъпленията по разврата? Най-напред са престъпните блудства, престъпните съвкупления, престъпните хомосексуални действия, в четвъртата група влизат някои състави, свързани с принуда, отвличания, принуждаване към проституция, принуждаване към използване на наркотични вещества с цел сексуална експлоатация. И последната група, колкото и относителна да е тя, са онези състави, които са свързани по-акцентиращо с половия морал. Тук се имат предвид разпространението на порнография, както и състави, пряко свързани с подрастващите, тоест с възпитанието на младите хора.
## **Блудство**
Блудството са първата група престъпления. Същността на блудството е извършването на действия с цел да бъде възбудено или удовлетворено полово желание без съвкупление. Уредено е в чл. 149 и 150 НК. 

### Чл. 149

Първият състав е блудство с малолетен, тоест лице ненавършило 14-годишна възраст, което във всички случаи е наказуемо. Конкретно тези действия могат да се изразяват в различни прояви – целувки, милувания, галения, търкания. Основната характеристика е това да е без съвкупление. Престъплението е формално. Не се изисква да бъде постигната целта. По отношение на субекта, казано е “който”. В теорията и съдебната практика съществуват разногласия по това дали блудство е налице единствено в случаите, когато извършителят и жертвата са от различен пол или е възможно престъплението да се осъществи и когато лицата са от един и същи пол. Като цяло като че ли надделява становището, че лицата трябва да са от различен пол, доколкото има специфични състави, свързани с хомосексуалните действия. Поддръжниците на обратната теория правят разграничението, че когато целта е само да се възбуди полово желание, би могло да бъдат от еднакъв пол, би могло да е по този състав. Субективна страна – пряк умисъл с изрично посочената цел да възбуди или удовлетвори полово желание без съвкупление

### Чл. 150

Втори основен състав по чл. 150. Характеристика на пострадалото лице: лице навършило 14. За разлика от 149, ал. 1. фактът че е навършил 14 означава че не всяко блудствено действие е наказуемо а само определени при изрично посочени в разпоредбата условия. 

В част от хипотези са визирани начинът на изпълнение. Най-напред това са хипотези при които блудственото действие се осъществява чрез употреба на принуда по смисъла на чл. 143. Тук в състава по чл. 150 при този вариант на изпълнение законът обхваща признаците на друго престъпление, което е обособено и наред с употребата на принудата се изисква тя да се яви метод средство начин на блудственото действие. Блудственото действие **само по себе си с лице навършило 14 не е престъпление**, но в съчетание с принудата, която сама по себе си е престъпление, съчетанието между двете ни води на извода, че това е **двуактно престъпление**. 

Вторият тип хипотези по чл. 150, ал. 1 са случите в които се използва безпомощното състояние на жертвата. Деецът причастен ли е в привеждането на пострадалия в такова състояние? – **не, деецът в случая се възползва само от това състояние.** Само в един акт се обозначава престъплението. 

При третият тип хипотези са случите при които деецът привежда жертвата в безпомощно състояние. Как ще различим привеждането в безпомощното състояние в тези хипотези и това привеждане в безпомощно състояние по ал. 1 чрез принуда. При третия тип хипотеза привеждането е по всякакъв друг начин, различно от използването на принуда (физическа или психическа). В някои случаи на хипотезите от третия тип самото привеждане няма да е престъпление, но е възможно и да представлява, т.е. може да е двуактно във вариант в който и двата акта не са престъпления, както и във вариант, в който привеждането да представлява престъпление. 

При четвъртия тип хипотеза имаме възползване на дееца по отношение на позиция на зависимост или надзор – фактическо обстоятелство, което не е част от ИД, както е по втория тип хипотези. Има определена връзка. При този вариант на изпълнение на престъплението имаме особен субект – да е в такава определена връзка, във всички останали хипотези няма изисквания никакви и може да е всяко наказателно отговорно лице. От субективна страна отново пряк умисъл, чието съдържание ще се диференцира от варианта от обективна страна, по който се осъществява блудството – обхващат се различните фактически обстоятелства, при които се осъществява деянието. Наред с прекия умисъл имаме същата цел – да се възбуди или удовлетвори полово желание без съвкупление, както е по чл. 149.

**Чл. 150, ал. 2** – следствие на транспониране на директива от ЕС. Дава се особена защита на лицата, които са непълнолетни, но се занимават с проституция. 

Достатъчен е фактът, че пострадалото лице е непълнолетно и се занимава с проституция, за да се обоснове наказателна отговорност, в случай че деецът съзнава тези фактически обстоятелства. Незнанието на възрастта като ключово обстоятелство на пострадалия е фактическа грешка по смисъла на чл. 14. 

Квалифициращи обстоятелства: 

1. Когато пострадалото лице е невменяемо защото не разбира свойството или значението на извършеното – т.е. вменяемостта се изразява в интелектуални момент само.
1. Особено тежък случай – чл. 93, т. 8 

## **Престъпните съвкупления**

Втората група престъпления са престъпните съвкупления. Без съмнение НП е длъжно да даде определение за понятието съвкупление. Това е полов контакт между мъж и жена, при който мъжкият полов член, фалуса или пениса, проникне във влагалището на жената. В едно свое решение ВС добавя към това определение, за да го прецизира – премине мислената граница на влагалището. Престъпленията са довършени именно в този момент. Ето защо довършен опит е невъзможен. Може да е налице недовършен опит. Няма отношение физиологичния край. 

Престъпните съвкупления са две групи в този раздел и критерий за разграничаването им е съгласието на жертвата. Първата група са такива състави, при които е налице съгласие и въпреки това те са престъпления по НК и втората група, която има значително по-голямо практическо приложение, са онези състави, при които съвкуплението се осъществява против волята на жертвата. Тук типичното престъпление е изнасилването.

### Чл. 151

На първо място в първата група е съвкупление с малолетно лице, което винаги и без оглед на неговото съгласие е наказуемо. Тъй като такова лице не може да даде валидно съгласие. Чл. 151. Съставът е субсидиарен, защото се прилага доколкото извършеното не представлява изнасилване. В различни вариации алинеите и точките предвиждат по-тежка отговорност – в положение на зависимост, извършено от две или повече лица. 

Чл. 151 основен състав ал. 1. От **обективна страна** пострадал лице ненавършило 14 – границата за третирането на половото действие е навършването или ненавършването на 14. И при блудствата и при престъпните съвкупление имаме лице което не е навършило 14. 

**ИД се изразява в самото съвкупление**. Когато то не се предхожда от изискване за друга по вид деятелност, **може ли да има опит при това престъпление? – не.** Изискването да не става дума за престъпление по чл. 152. Ще има конкуренция и спорът ще се реши в полза на чл. 152. **Субект** – трябва да е лице различно по пол от жертвата – иначе ще е по системата от хомосексуални престъпления – чл. 157. Ако жертвата е лице от мъжки пол, деецът трябва да е от женски пол и обратното. **Субективна страна** – съставът се характеризира с пряк умисъл. Според Панайотов не може да име евентуален умисъл, макар че в теорията се среща.

Втори основен състав по чл. 151, ал. 3. Пострадалото лице е непълнолетно, т.е. навършило е 14 години. Това което води до криминализиране на извършеното е факта че деецът се възползва от положение на надзор или зависимост. Субективна страна – пряк умисъл 

Трети основен състав по ал. 4. Пострадалият е лице независимо дали е пълнолетен или непълнолетен с тази особеност че е засегната тяхната вменяемост по линия на интелектуалния момент – не разбират свойството и значението на извършеното. 

### Чл. 152

Без съмнение изнасилването е един от централните състави в раздел осми – класическо престъпление. Най-краткото определение за изнасилването е престъпно съвкупление с лице от женски пол, осъществено против волята на пострадалата. По отношение обекта на това престъпление то засяга в голяма част всички обществени отношения по раздела. Основните състави на изнасилването са в чл. 152, ал. 1, като подходът на законодателя е, че той го определя като съвкупление с лице от женски пол и го определя като действие против волята на пострадалата. По т. 1 е наказуемо съвкуплението, когато лицето от женски пол е лишено от възможност за самоотбрана и то без негово съгласие. Следователно тук сме изправени пред следната хипотеза – жертвата обективно се намира в това състояние, тя е в безпомощно състояние, няма възможност за самоотбрана. И свързаното с това съждение е, че не бива по тази точка деецът да я е привел чрез активно поведение в това състояние. Вторият елемент е, че липсва съгласие. И последното разсъждение е свързано с това, че това състояние може да е причинено от различни фактори. Най-често се касае до болестно състояние, но може да се касае до висока степен на алкохолно опиянение (липсата на съгласие трябва да е демонстрирана преди това – ВС), или стрес, ступор, уплах или астеничен афект. 

Втората точка е най-често срещаната в практиката – жертвата е принудена чрез сила или заплашване. Тук е налице типично двуактно престъпление. Принудата предхожда съвкуплението и е насочена към сломяване съпротивата на пострадалата. Тя може да бъде осъществена както чрез физически действия, така и чрез психическо въздействие. И е възможно тази принуда, осъществена и предхождаща съвкуплението, да е елемент и на друго престъпление. Най-често в практиката това е грабеж. С други думи – с един куршум два заека. Упражнява принудата от една страна да сломи съпротивата на жертвата и по този начин да осъществи съвкуплението и след това да отнеме някаква вещ, разбира се без нейно съгласие. Често изнасилването е придружено с друго престъпление, но при условията на реална съвкупност – например кражба.

И третата форма е след като деецът е привел жертвата в безпомощно състояние. Очевидно е, че за тази хипотеза се изисква едно активно поведение от лицето. Но грамотният правен анализ изисква да добавим, че въвеждането в безпомощно състояние не трябва да е чрез сила или заплашване. Просто законодателят е искал да обхване всички възможни начини на въздействие. И тук се има предвид най-често практически чрез определени лекарства, упойващи вещества. 

**Основен състав на изнасилване по чл. 152 –** пострадал може да е **само лице от женски пол**. Понеже съдът не може да квалифицира извършеното като изнасилване, ако жертвата е мъж, прибягва до други текстове от НК – например, тежки телесни повреди и наред с това евентуално се квалифицира като хулиганство и при условията на съвкупност поведението да получи съответно наказание. 

Субект – самостоятелен извършител може да се яви само лице от мъжки пол. Но в случаите по основния състав ал. 1, т. 2 и 3, когато престъплението е двуактно, **съизвършител на изнасилване може да се яви лице от женски пол, като участва в осъществяването на принуда!** Възможно е жената, ако например бъде и подбудител, да има степен на участие по голямо от лицето от мъжки пол. Когато лицето от женски пол се явява само подбудител или помагач, или и двете заедно, ще наказваме в съответствие с чл. 21. Субективна страна – пряк умисъл.

### Чл. 153

Следващият състав, свързан с престъпните съвкупления са съставите по 153. Особеното тук е, че между субекта и жертвата съществува особена връзка – намират се в някакво отношение на зависимост – служебна или материална зависимост. Тук не трябва да има заплаха, а особено отношение – възможност да влияе едностранно на служебното израстване на жертвата или да влияе едностранно върху материалната среда на жертвата. Практиката по тези дела показва, че не винаги е необходимо жертвата изрично да се противопоставя, да вика “не, не искам, не искам”, а да съзнава, че отношението, в което се намира с извършителя, е заплашено материалното й положение. 

Чл. 153 – от обективна страна пострадал е лице което е в служебна или материална зависимост от дееца. Изпълнението на престъплението се изразява в съвкупление, което в случая деецът осъществява чрез използване посочената зависимост. 

Субектът на престъплението е особен с оглед на положението спрямо жертвата. Субективна страна – пряк умисъл, чието представно съдържание следва да обхваща от една страна факт обстоятелства с посочената зависимост – деецът следва да осъзнава че осъществява съвкуплението благодарение на посочената зависимост и възползвайки се от нея.

### Чл. 154

Вторият състав от тази група е кръвосмешението. Това е чл. 154. Между низходящи и възходящи, братя и сестри и осиновени и осиновители. Очевидно има един пряк общ умисъл между тях. И двамата съзнават.

Кръвосмешение – чл. 154 – съвкупление между възходящи и низходящи, братя и сестри, осиновители и осиновени. Ако участниците са наказателно отговорни лица -> съставът изисква се участието на най малко на 2 лица – особена задружна престъпна дейност, а именно необходимо съучастие (като неосновна форма на съучастие), защото без участието на най-малко 2 лица не може да се осъществи престъплението. 

### Чл. 154а

Чл. 154а (не само във връзка с престъпните съвкупления, но и във връзка с престъпните блудства) – ал. 1 – пострадал е непълнолетно лице което се занимава с проституция. ИД е извършването било на блудствени действия, било на съвкупления с пострадалия. Субект – всяко нак отг лице. Субективна страна – пряк умисъл в чието съдържание се включва и съзнаването на факта че лицето с което се блудства или се осъществяване съвкупление е непълнолетно и се занимава с проституция. Несъзнаването на което и да е от 2те обстоятелства води до изключване на умисъла – фактическа грешка. Чл. 154а, ал. 2 – по тежко наказуеми хипотези.

### Чл. 155

**Чл. 155 ал. 1 – основен състав** – 2 варианта на осъществяване от обективна страна – склоняване на едно лице към проституция и свеждане към блудствени действия или съвкупления. При втория вариант става дума за сводничество, когато проституиращия е под опеката на лице, което опосреднява осъществяването на блудствени действия от пострадалия. 

Субекта може да се всяко наказателно отговорно лице, но идеята е нали сводниците да носят и лицата които по един или друг начин „зарибяват“ лица които да се занимават със съответната дейност. От субективна страна – умисъл 

**Втори основен състав по чл. 155, ал. 2 – публичен дом.** От обективна страна изпълнението на престъплението се изразява в предоставяне систематически помещения за полови сношения или блудствени действия – най-малко 3 деяния и едва тогава ще имаме престъпление на систематическо извършване. Изискването предоставянето да е на различни лица! лицата са различни ако общо за трите деяния са най-малко 3. 

Не се изисква преследване на користна цел, но ако има – по-тежка квалификация на извършеното по ал. 3. От субективна страна – умисъл 

**По ал. 4 имаме трети основен състав**

От обективна страна изпълнението на престъпление е 2 варианта – склоняване или принуждаване на пострадалия към употреба на наркотични вещества или техни аналози. Субект – всяко наказателно отговорно лице. Субективна страна – от една страна се изисква пряк умисъл, но от друга – специфична цел, която преследва дееца, а именно целта е по този начин да се стигне до проституиране, сношения, блудствени действия или хомосексуални действия от страна пострадалия. 

### Чл. 155а

Чл. 155а, ал. 1 – пострадалото лице е ненавършило 18 годишна възраст. На второ място, ИД е в 2 варианта – предоставяне или събиране на информация за такова лице. На трето място от обективна страна, има примерно посочване на начина, характеризиращ състава чрез информационна или съобщителна технология. Субект – всяко наказателно отговорно лице

Субективна страна – пряк умисъл и деецът да преследва изрична цел – за да се установи контакт с пострадалия за да се извърши блудствено действие, съвкупление, полово сношение, проституция, за създаване на порнографски материал или за участие в порнографско представление. За порнографски материал и порнографско представление има легална дефиниция – чл. 93, т. 28 и т. 30. Чл. 155а, ал. 2 – пострадал е лице, ненавършило 14 годишна възраст. Останалите характеристики не е нужно да ги тълкуваме отново. 

### Чл. 155б

Чл. 155б, ал. 1 от обективна страна пострадалият от престъплението е малолетно лице. на второ място ИД е свързано със склоняването на това лице към различно поведение, изрично и изчерпателно посочени в закона – било да участва или да наблюдава различни видове полови действия или похотливо показване на човешки полови органи. Субект – всяко наказателно отговорно лице. Субективна страна – нямаме особености. По тежко наказуеми случи – виж в ал. 2.

### Чл. 155в

Чл. 155в – когато пострадалия вече е непълнолетен то още основният състав, който криминализира такова поведение изисква употреба на сила или заплашване (принуда) или съответно използване на пол на зависимост или надзор на пострадалото непълнолетно лице от страна на дееца, за да се третира извършеното като престъпление. 

### Чл. 156

Чл. 156, ал. 1 – от обективна страна ИД се изразява в отвличане на пострадалия по смисъла на чл. 142, ал. 1. Субекта – всяко наказателно отговорно лице

Субективна страна – пряк умисъл и преследване на определена цел – да бъде предоставено лицето за развратни действия. Конкуренция между 156, ал. 1 и чл. 142, ал.1 – в ползва на 156, ал. 1 – поглъщащ състав. По-тежко наказуеми случаи – спираме се на част от тях. Ал. 2, т. 2 – отвлеченото лице е вече предоставено за развратни действия – целта е реализирана. Ал. 2, т. 3 – деецът действа с целта по ал. 1 но конкретизирано – в чужбина да се предостави лицето. 

Ал. 3, т. 2 Когато е реализирана целта по ал. 2, т. 3. Ал. 3, т. 1 – деянието да е извършено от лице което действа по поръчение или в изпълнение на решение на ОПГ. 

### Чл. 157

Чл. 157, ал. 1 – особеността на пострадалия се свежда то това че то е лице със същия пол какъвто има и субекта на това престъпление. 

От обективна страна изпълнението при хомосексуализма е регламентирано в закон чрез двата варианта които по начало характеризират хомосексуалното действие: 

- Педерастия – обозначено в закона като „извършване на полово сношение“ между лица от мъжки пол. Полово сношение, което е анално. 
- Лесбийство – обозначено в закона като „извършване на действие на полово удовлетворение“

В кои случаи хомосексуални действия са въздигнати в престъпление? По чл. 157, ал. 1: 

1. Когато дееца използва принуда (физическо или психическо). Самата принуда е престъпление, а само по себе си хомосексуалното действие не е престъпление, но използването на принуда води до това да сме изправени пред усложнена престъпна дейност – двуактно престъпление. 
1. Деецът използва положение на зависимост или надзор 
1. Пострадалият е лице лишено от възможност за самоотбрана. 

От субективна страна става дума за умисъл – следва да обхваща изяснените фактически обстоятелства от обективна страна.

По чл. 157, ал. 2: 

Пострадал е непълнолетно лице, което се занимава с проституция – при наличието на тези 2 особености самото хомосексуално действие е въздигнато в престъпление. Субекта – да е лице от съшия пол. От субективна страна – умисъл. По-тежко наказуем състав с този по ал. 2 се явява съставът по ал. 3, който вече изисква пострадалият да е лице, ненавършило 14 годишна възраст и да се занимава с проституция. 

Да различаваме ал. 3 от ал. 4 – когато пострадал е относно лице ненавършило 14 годишна възраст, но за разлика от ал. 3, това е лице, което не е изразило своето съгласие – тоест е станало без принуда. Значи каквото и да е половото действие от гледна точка на своя характер ако се осъществява с лице което е малолетно, то то е престъпление. Отново от субективна страна да се осъзнава че лицето не е навършило 14 години. Ал. 5 криминализира по – тежки случаи. 

Ал. 6 – особеността на пострадалия е макар да е лице навършило 14, то е невменяемо (от интелектуална страна – не разбира свойството или значението на извършеното.). Субекта и субективна страна, важи всички неща което досега сме казали. Ал. 7 най тежък състав – особено тежък случай на престъпление по смисъл по чл. 93, т. 8 – съвкупна преценка на всички обстоятелства, които характеризират конкретния случай. 

### Чл. 158а

Чл. 158а, ал. 1 от обективна страна пострадал е лице ненавършило 18 години или група от такива лица. ИД е дадено в 3 варианта – набиране, подпомагане или използване на такова лице или лица да участват в порнографско представление 

Субект и субективна страна – няма особености. 

Ал. 2 – употреба на принуда спрямо пострадал който е идентичен с пострадалия по ал. 1. Ал. 3 – пострадал е лице ненавършило 14 години. Ал. 5 показва още един основен състав – въздига в престъпление самото наблюдаване на порнографско представление, в което участват лица ненавършили 18 годишна възраст. 

### Чл. 159

И една последни състави от раздел осем, на която ще обърнем малко повече внимание, са тези, свързани с порнографските материали. В тази част уредбата е доста хаотична. НК стои с едни забрани, които тотално забраняват разпространението, а всъщност в телевизията и интернет вървят даже реклами. Първият НК от 1896г, въобще не говори за порнографски материали, а за срамен лик. После плахо навлиза киното и други средства за комуникация. Наказателните кодекси след 50-те боравят с текстове, в които се включва наказуемост за разпространение на такива материали. Основните текстове в тази област са чл. 159 и сл. Наказват се всички форми, свързани с предмета на посегателството – продаването, излъчването, предлагането и т.н. или разпространяването по какъвто и да е начин на порнографски материали. Законовата дефиниция е в чл. 93, т. 8. Отговорност има и за организиране на порнографско представление (чл. 93, т. 30). 

**Чл. 159, ал. 1** – от обективна страна предмет на престъплението е порнографски материал. Общото за всички варианти на изпълнение по ал. 1 е че става дума за разпространяване на такъв материал – примерно изброяване на различни варианти на разпространяване. Няма особености относно субекта и субективната страна – всяко наказателно отговорно лице и съответно умисъл. 

**Чл. 159, ал. 2** – обособяват се част от случаите на разпространяването на такива материали – когато това се прави чрез информационна или съобщителна технология или друг подобен начин.

**Чл. 159, ал. 3** – специфика е че пострадалото лице е такова, което не е навършило 16 годишна възраст. Няма особености относно субекта. От субективна страна няма особеност, освен че деецът трябва да съзнава че лицето не е навършило 16 години. По-тежко наказуеми случаи на поведение по смисъла на ал. 4 и ал. 5.

**Чл. 159, ал. 6** – предмет на престъпление е порнографски материал, за създаването на който е използване ненавършило 18 години или лице, което изглежда като такова. Изпълнението на престъплението – държане или набавяне за себе си или другиго на такъв материал чрез информационна или съобщителна технология. Няма особености относно субекта и субективната страна

**Чл. 159, ал. 7** – въздига се в престъпление осъществяването на достъп до такъв порнографски материал по използване на информационна или съобщителна технология или друг подобен начин. Няма особености от гледна точка на субекта или субективната страна. 
## **Трафик на хора**
Уреден е в последния раздел 9-ти на глава втора от особената част на НК. Това е относително нов раздел в тази глава, следователно относително нова е и регламентацията на тези състави в наказателния закон. Проблемът с трафика на хора е много сложен и много актуален, и борбата с него изисква съгласуваните усилия на държавите, защото твърде често трафикът е свързан с трансгранична престъпност. В една конференция в Хага, посветена на трансграничната престъпност, се укоряваше България за това, че трябва да вземем определени мерки, законодателството и т.н. Неслучайно в тази област има редица международноправни актове и такива на ЕС посветени на трафика на хора. Има препоръка на Съвета на Европа от 2004г. Има директива на Европейския парламент от 2011г. Има конвенция на Съвета на Европа, има и конвенция на ООН. Както виждате тази регламентация е на различни нива – ООН, Съвет на Европа и ЕС. В България е уреден в раздел 9-ти на глава втора от особената част на НК. Има и ТР №2/2009г. Често напоследък в доктрината трафикът на хора се определя като модерно робство. И то като легално понятие в цитираните актове. Разбира се, практиките не съдържат изцяло класическите белези на робството, така както е познато в историята, но сходни белези. Затова и конвенциите са по-предпазливи – говорят за модерно робство, за практики, сходни на робството. Всички тези актове съдържат дефиниции за понятието трафик на хора и респективно по този начин въвеждат стандартите, към които националните законодателства трябва да се стремят при регламентацията на съставите на трафик. Във всички случаи, това, което ни интересува, е изводът, че чрез трафика (опираме вече тук на обекта на престъплението) се нарушават човешките права, засяга се достойнството и неприкосновеността на човешката личност. Затова и законодателят е регламентирал трафика именно в глава втора. В този смисъл трябва да обобщим, че обекта на съставите на трафик е комплексен, като към казаното добавям още едно. Освен посегателства, свързани с конкретната личност, мнозина автори приемат, че при трафика на хора се засягат и още един тип обществени отношения, а именно тези, които са в основата на публичния ред, който при съвременните общества не допуска експлоатация, сходна с робството или с практики, приличащи на робство.

В рамките на този раздел са регламентирани **3 типа престъпна дейност**: 

1. Вътрешен трафик на хора 
1. Международен трафик на хора
1. Възползване от трафикирани лица 

1. Чл. 159а – върешен трафик на хора

Основно трябва да разгледаме чл. 159а, ал. 1. Това е основният състав на трафика. Въпроса за съгласието на жертвата на трафика. Независимо от съгласието на лицето. Жертвата дори да е съгласна, престъплението си остава такова по чл. 159а, ал. 1. Този признак според мен излишно е поставен и в тази си част се отклонява от международния стандарт, защото там навсякъде трафикът е винаги против волята на жертвата, тоест да е чрез принуда. Няма лошо българският законодател да надхвърли международните стандарти. Присъствието на този признак в текста води до някои логически абсурди. Как е възможно да се осъществи принуда за използване на принудителен труд или да бъде държано в принудително подчинение с негово съгласие. Изобщо съгласието на жертвата има и на други места значение в наказателното право. Така че в тази си част нормата трябва да бъде по-прецизно предписана, защото предпоставя и още един проблем – ще носи ли отговорност жертвата за подбудителство към трафик. Даже инициативата за осъществяване на трафик може да идва от жертвата, съгласно Тълкувателно решение № 2/2009г. 

От обективна страна вътрешният трафик се характеризира с **няколко форми на ИД**. **Първата** от тях е т.нар**. набиране** – склоняването, мотивирането, подтикването на едно или повече лица да бъдат трафикирани, т.нар. „вербуване“. **Вторият вариант** на изпълнение на престъплението е т.нар. **транспортиране** – по какъвто и да е начин ако се способства за транспорта (независимо дали ще е пряко или чрез купуване на билети, например.). **Третият** вариант е **укриването** на такива лица – поведение което затруднява узнаването местонахождението на съответното лице/лица от техните близки или от органите на властта. **Четвъртият вариант** на изпълнение на престъплението е случаят в които деецът приема такива лица, дава им възможност да изчакат известен период от време, осигурявайки им подслон, за да могат да продължават да се трафикират или да се предоставят на крайният „бенефициент“. 

От обективна страна е важно да отдадем влияние че цялата тази деятелност се **третира като престъпление независимо от съгласието на лицето!** Относно субектите няма особености. 

От субективна страна има обаче – наред с изискването на пряк умисъл имаме изрично посочена цел, която е дадена в няколко варианта и наличието на която е решаващо с оглед възможността поведението да се третира като трафик на хора. **Вариантите на целта**: 

1. Целта да бъдат използвани лицата за развратни действия. 
1. Целта да бъдат предоставени лицата за принудителен труд или за просия. 
1. Цел е да се отнеме телесен орган, тъкан, клетка или телесна течност от пострадалото или пострадалите лица. 
1. За да бъдат държани пострадалите или пострадалия в принудително подчинение – това е всъщност варианта при който се преследва цел пострадалият да бъде предоставен като роб. 

Система от по-тежко наказуеми случаи – по ал. 2 квалифицирани състави. Ал. 3 – криминализирано е едно особено поведение в което може да се изрази трафика – случите при които пострадалото лице е бременна жена. ИД е идентично с това по ал. 1, но от субективна страна наред с прекия умисъл целта е конкретизирана – да се продаде детето след неговото раждане. 

### Чл. 159б

**Чл. 159б, ал. 1 – основен състав.** От обективна страна няма разлика с оглед характеристиката на пострадалия. Но наред с осъществяване на един от вариантите по предходния член, тук се изисква пострадалото/ите да бъдат и преведени през границата на страната. Самото превеждане може да е напълно по предвидените в законите ни ред. Може пострадалите да се трафикират с тяхно съгласие, както знаем.  Именно поради факта че тази втора част – превеждането през граница, само по себе си не е престъпление. Затова и тук може да се каже, че престъплението международен трафик преди пострадалият да бъде преведен през границата на страната. Относно субекта няма особености. Субективна страна – освен умисъл, препращане към целта на предходния член. Чл. 159б, ал. 2 съдържа и то препращане – като указва че отговорността ще бъде по тежка? 
### Възползване от трафикирани лица
**Чл. 159в** – от обективна страна пострадалото е лице което е пострадало от трафик на хора. А ИД е използването на такова лице поне с оглед на една от целите с които то е трафикирано. Субектът е крайният ползвател или „бенефициент“ от осъществения трафик било по условията на вътрешен или международен трафик. Указва се изрично в края, че дори със съгласието на пострадалия ползвателят да се възползва от него това се третира като престъпление. 

Съгласието в някои от тези разпоредби поставя въпросите – възможно ли е лице което е съучастник да се яви при условията на съвкупност отговорно и за ползването на трафикирано лице/лица – с други думи ако предварително е поръчал. Може ли да отговаря като подбудител/помагач от една страна и като ползвател на трафикираното лице? – няма пречка разбира се – отговорността си е при условията на съвкупност. 

Част от по тежко наказуемите хипотези повдигат редица въпрос с оглед квалификация на извършеното като се има предвид отношението им с други разпоредби извън този раздел – например по 159а, ал. 2 т. 2 и 3. В чия полза се разрешава – на принудата или на трафика – в полза на трафика. В чия полза ще е конкуренция в полза на трафика или в полза на 142а – в полза на трафика. 
