---
title: Въпрос 46
---
# **Въпрос 46. Независимост на органите на наказателното производство.**
## **Аудио лекция**
  <div class="ready-player-1">
        <audio crossorigin>
            <source src="https://github.com/LexsTech/LexsWiki/raw/main/audio/%D0%9D%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE%D0%BF%D1%80%D0%B0%D0%B2%D0%BD%D0%B8%20%D0%BD%D0%B0%D1%83%D0%BA%D0%B8/%D0%A2%D0%B5%D0%BC%D0%B0%2046.mp3" type="audio/mpeg">
        </audio>
    </div>

Чл. 10 – за независимостта на органите на наказателното производство. Всички органи ли са изброени в чл. 10? – да. Обаче какво значи независимост? Въззивният съд може да върне с указания на първоинстанционния, които са задължителни на него. 

## Правна същност на принципа 

Принципа е уреден в Чл. 10 НПК и чл. 117 КРБ. От чл. 10 могат да се направят следните изводи: 

Според чл. 10 са независими всички държавни органи, които осъществяват наказателния процес. А според чл. 117, ал. 2 КРБ са независими съдиите, съдебните заседатели, прокурорите и следователите. Тоест според конституцията не всички разследващи органи са независими. 

В чл. 10 НПК съдържанието на принципа не е уредено в неговата пълнота. Нормата е по-скоро от категорията на декларативните, защото не става ясно какво означава, че държавните органи са независими и какво значи че се подчиняват само на закона. В доктрината и практиката е прието, че един държавен орган е независим при наличието на следните условия: 

В закона трябва да съществуват гаранции, които осигуряват външна ненамеса в дейността на държавния орган. Това означава никой орган или длъжностно лице от изпълнителната или законодателната власт да не може да дава указания и да се вмесва в работата по конкретните дела. Инспектората към ВСС и Инспектората към мининистерство на правосъдието и доклада на главния прокурора не е ли вмешателство? 

Държавния орган е независим само когато е гарантирано, че оценява доказателствата по вътрешно убеждение и по вътрешно убеждение приема фактическите положения, които трябва да се приемат за установени. 

Държавния орган трябва да се подчинява на закона, означава, че законът не може да се тълкува по вътрешно убеждение. А той се прилага разкривайки действителната воля на законодателя, вложена в него. Тогава е логично, че може да се дават указания от един орган на друг. Затова е верен извода, че държавния орган остава независим и когато му се дават указания свързани с прилагането на закона. Тези указания той е длъжен да изпълни, но това не значи че не е независим, а че се подчинява на закона.

Извода: независимостта на държавните органи не е абсолютна очевидно. Държавните органи не действат като една капсулирана държавна власт, недосегаема от нищо и от никого. На независимите държавни орани могат да се дават указания и въпреки това те остават независими, но само в случай, че тези указания се отнасят до правилното прилагане на закона – НПК и НК. Тоест указанията за да остане органа независим трябва да се отнасят само до правната квалификация или до допуснато съществено процесуално нарушение! Всички други указания като да се внесе обвинителен акт в съда, делото да се прекрати или да се спре, подсъдимият да се признае за виновен или невинен, какво наказание да се наложи, кое лице да се привлече като обвиняем и как да се оцени доказателствения материал са все указания, които са недопустими, защото нарушават принципа на независимостта – в тази им дейност те са изцяло независими. 

## Независимост на съда 

Съдът е независим от прокурора, защото: 

Обвинителния акт на прокурора няма задължителна сила за съда, защото макар и да е внесен обвинителния акт, съда може да прекрати делото, да го спре и може да постанови оправдателна присъда – обвинителния акт няма задължителна сила за съда .

Прокурора не може да оттегля веднъж внесения обвинителния акт, при което съдът да е длъжен да прекрати производството. Това е институт познат само на англо-американското право.

По нашия НПК прокурорът може да се откаже от обвинението, формулирано в обвинителния акт, но и в този случай съдът продължава да разглежда делото и е длъжен да се произнесе с присъда която може да е осъдителна.

Съдът остава независим и когато прокурора е сключил споразумение с адвоката на обвиняемия. Съображенията че този извод е верен са две: споразумението не може да породи правни последици, ако не бъде утвърдено от съда и на второ място споразумението може да не бъде утвърдено от съда, ако противоречи на закона или морала.

Исканията, бележките и възраженията които прави прокурора, съдът уважава или отказва да уважи, точно както по същия начин може да ги уважи или откаже да ги уважи спрямо всички страни. 

Съдът е независим и от по-горната съдебна инстанция, защото: 

Въззивния и касационния съд могат да отменят постановените съдебни актове, да връщат делата за ново разглеждане и да дават задължителни указания. Въпреки това съдът на който е върнато делото остава независим, защото според чл. 335, ал. 2, чл. 354, ал. 3 и чл. 355, ал. 1 по-горната съдебна инстанция може да дава задължителни указания, но само относно стадий от който да започне разглеждането на делото, допуснатите съществени процесуални нарушения, които трябва да бъдат отстранени и правната квалификация, което обаче указание остава задължително само когато при ново разглеждане на делото не са установени нови факти. Очевидно че всички тези указания се отнасят до прилагането на закона и затова съда оставя независим, въпреки че е длъжен да ги изпълни. 

ВКС може да издава ТР и постановления, които са задължителни за всички съдилища, но въпреки това съдът остава независим, защото тези тълкувателни решения и постановления не се отнасят до конкретни дела, а са винаги принципни и свързани с прилагането на закона, ако той се прилага различно от различните съдилища. 

## Независимост на прокурора 

Прокурорът е независим от съда, защото:

Когато съдът не дава разрешение или не одобрява протокола от извършеното действие, независимостта на прокурора не е накърнена, защото както той, така и съда, всеки от тях е постановил своето решение по вътрешно убеждение, суверенно, независимо от никого и носи отговорност за това свое решение.

Постановлението на прокурора за прекратяване на производството може да се отмени от съда, делото да се върне на прокурора и да му се дадат задължителни указания. Не може обаче да му даде указания да привлече някой като обвиняем, защото това е въпрос на вътрешно убеждение. Прокурорът остава независим, защото както е видно от чл. 243, ал. 6, т. 3 при връщането на делото на прокурора се дават задължителни указания, но само относно прилагането на закона. Ако обаче съда даде указание на прокурора че това е кражба, а не грабеж, това ще е допустимо, защото става дума за правна квалификация.

Съдът в разпоредителното заседание за предаване на съд може да прекрати съдебното производство и да върне делото на прокурора, както и да му даде задължителни указания, но както е видно от чл. 248, ал. 1, т. 3 задължителните указания могат да се отнасят само до допуснати съществени процесуални нарушения. 

Независим ли е прокурора от горестоящия прокурор? Според чл. 126, ал. 2 КРБ Главният прокурор осъществява надзор за законност и методическо ръководство върху дейността на всички прокурори. Това означава ли, че прокурорската власт е централизирана? – да, съгласно КРБ, макар и да има изменение в ЗСВ. Истината е че прокуратурата е единна, централизирана и субординирана държавна власт. 

Взаимоотношенията между прокурор и горестоящ прокурор са уредени в чл. 46, ал. 3 и 4. В този текст се сочат 3 хипотези на тези взаимоотношения: 

Горестоящия прокурор може да измени постановлението на долустоящия прокурор. Това е прокурора от пo-горестоящата прокуратура. Само за онези постановления които не подлежат на съдебен контрол става дума. Ако подлежи на съдебен контрол сме по друг член. В този случай независимостта на прокурора не е накърнена, както той така и горестоящия прокурор е действал по вътрешно убеждение, независимо един от друг и всеки носи отговорност за своето решение. 

Да отмени постановлението на долустоящия прокурор и да извърши необходимите действия по разследването и други процесуални действия. Прокурорът привлича едно лице като обвиняем за грабеж. Обжалва се пред прокурора от горестояща прокуратура и тя може да извърши нов разпит. Може да издаде и друго постановление за привличане (друго процесуално действие). Прокурорът остава независим, защото както той така и горестоящия прокурор суверенно и независимо е решил въпроса и всеки носи отговорност за своето решение. 

Да отмени постановлението на прокурора и да му даде задължителни писмени и мотивирани указания. Впрочем отговора на въпроса независим ли е прокурора от горестоящия от начина по който ще се изтълкува думата „указания“ във второто изречение на чл. 46, ал. 3. Излиза при буквалното тълкуване че всякакви указания може да дава – и щом това е така ще се накърни независимостта. Не приключваме с това буквално тълкуване обаче! При буквалното тълкуване на текста има противоречие между чл. 10 и чл. 46, ал. 3. Когато има противоречие между норма принцип и обикновена норма, се прилага нормата принцип – тълкуваме тогава стеснително думата „указания“. При буквалното тълкуване на думата указание в чл. 46 и систематическото тълкуване с чл. 10 се получава очевидно противоречие. Именно това противоречие е правното основание, което прави възможно думата указание в чл. 46, ал. 3 да се изтълкува стеснително. Значи обясняваме цялото нещо като ни питат за тази независимост. 

Това тълкуване на чл. 46 ал. 3 би било в пълен синхрон и с новата разпоредба на чл. 143, ал. 5 ЗСВ, според която при отмяна на прокурорския акт могат да се дават писмени и мотивирани указания относно прилагането на закона без да се засяга вътрешното убеждение. Това тълкуване би било и в синхрон с КРБ защото според чл. 126, ал. 2 главния прокурор осъществява не какъв да е надзор, а такъв за законност – т.е. за правилното прилагане на закона. 

## Независим ли е разследващия орган от прокурора 

За да се отговори на този въпрос трябва да се знае първо, че както е видно от чл. 203, ал. 2 НПК разследващият орган се ръководи от закона, от своето вътрешно убеждение, но изрично е посочено в текста, че се ръководи и от указанията на прокурора. Второ, с приемането на новия НПК бе възприета нова идея, нова концепция – разследващите органи са органи на прокурора. Те събират доказателства за него и са му напълно процесуално подчинени. Трето, отговорът на въпроса независим ли е разследващия орган от прокурора зависи от начина по който ще се изтълкува разпоредбата на чл. 197 НПК. Буквалното тълкуване на чл. 197 излиза, че разследващите органи са зависими. Систематически тълкуваме с чл. 10 – установяваме противоречието между норма принцип и обикновената норма. Затова правим стеснително тълкуване. Ако изтълкуваме стеснително ще поправим противоречието на чл. 10 и чл. 197, но ще се получи още по-силно противоречие. Концепцията на новия НПК е че РО е напълно процесуално подчинен на прокурора. Може ли тогава да е независим? Ако изправим противоречието между чл. 10 и л. 197, ще има противоречие между духа на закона и разпоредба на закона. Затова чл. 10 е трябвало да бъде без разследващия орган, но не са се усетили като са го правили. 

Изводът е: При буквалното тълкуване и систематичното такова се получава противоречие с чл. 10. За да се поправи думата указания може да се изтълкува стеснително, но в такъв случай ще се получи още по-силно противоречие – между чл. 197 и духа на закона. 
