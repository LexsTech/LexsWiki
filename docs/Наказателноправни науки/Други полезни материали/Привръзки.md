---
title: Привръзки
---

# Привръзки

## Основна система
При описване на правната квалификация следвайте описаната по-долу последователност (привръзка):

Квалифициран състав → Привилегирован състав → Основен състав → Съучастие → Продължавано престъпление → Опит → Рецидив (посочва се тип) → чл. 63 за малолетни, ако е приложимо.

## Други полезни правила
### Съучастие
Чл. 20 НК не участва в квалификацията, когато има ексцес на умисъла или има квалифициращ признак „две и повече лица“
### Повече от един Квалифицирани или Привилегировани състави
Когато има два привилегировани състава се описват и двата. Когато има два квалифициращи състава се описват и двата, като по-тежкия е първи.
### Подробности
Винаги описвайте особеностите с оглед квалификацията. Ако е налице съучастие – дали е обикновено, или при разпределение на ролите.). 

Ако е налице продължавано престъпление – колко отделни престъпни акта включва, през какъв период от време са извършени. Ако е налице опит – дали е довършен, или недовършен (ако към определено престъпно деяние е невъзможен опит, т.е. деянието е на просто извършване, посочете го – напр. чл. 308 НК);
### Рецидив
Винаги правете привръзка с рецидива дори когато рецидивът се съдържа в правната квалификация. Например: престъпление по чл. 199, ал. 1, т. 4, вр. чл. 198, ал. 1, вр. чл. 29, ал. 1, б. „б“.;

Опасен рецидив по чл. 29, ал. 1, б. "а" НК не изисква второто деяние да е тежко по смисъла на чл. 93, т. 7 НК. Ако деецът е осъждан за тежко умишлено престъпление, второто деяние ще бъде опасен рецидив, когато в Особената част на Наказателния кодекс за съответния вид престъпление е предвиден квалифициран състав за опасен рецидив. Второто деяние може да бъде опасен рецидив не само когато деецът е изтърпял наказанието лишаване от свобода за тежко умишлено престъпление, но и когато е осъден на лишаване от свобода без приложение на чл. 66 НК и е извършил деянието преди започване или по време изтърпяване на наказанието.;

Опасният рецидив по чл. 29, ал. 1, б. "б" НК има предвид две или повече осъждания, а не престъпления. Затова при реална съвкупност на престъпленията, макар да са постановени различни присъди за отделни престъпления, е налице едно осъждане. Член 29, ал. 1, б. "б" НК има предвид две или повече осъждания за престъпления, извършени след като лицето за всяко предходно е осъждано с влязла в сила присъда.

