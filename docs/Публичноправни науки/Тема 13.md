---
title: Тема 13
---

# **Тема 13. Народното събрание според Конституцията от 1991 г. Конституиране, вътрешна организация и ред на дейност. Постоянни и временни комисии**
## Народно събрание
**Българският парламент** се нарича НС. Според Конституцията от 1991 г. съединението на изпълнителната и законодателната власт е несъвместима с принципи на разделение на властта и МС е титуляр на изпълнителната власт. Основна характеристики на НС е, че то е титуляр на законодателната власт. Освен това то упражнява парламентарен контрол върху правителството. Чрез своята законодателна дейност НС регламентира устройството и реда на дейност на изпълнителната и съдебна власт. Според К ат 1991 г. НС е постоянно действащ орган. Българският парламент е еднокамерен. Съставът на НС включва 240 народни представители, избрани въз основа на общо правно и пряко избирателно право. Мандатът на НС е 4 години. Срокът на пълномощията му започва да тече в момента на избора, но за да започне да действа НС е необходимо то да бъде конституирано и депутатите да положат клетва. Пълномощията му се прекратяват след неговия мандат, когато бъде разпуснато от президента или след избиране на ВНС. При война срокът на пълномощията се удължава до отпадане на тези обстоятелства. Следва да се приеме, че НС може да се саморазпусне, въпреки че не е уредено изрично в КРБ. Организация на Нс обхваща свикването, откриването на новоизбраното НС, неговото конституиране и образуването на постоянни комисии. Към организацията може да се отнесе и обособяването на парламентарните групи, макар че те не са органи на НС, но К и ПОДНС им възлагат определени дейности. Конституирането е началният момент, от който започва да функционира НС.

Конституцията  в чл.73 постановява, че организацията и дейността на НС се осъществява въз основа на К и на правилник, приет от него. Това е Правилникът за организацията и дейността на НС, в който намира израз “регламентарна автономия” на парламента.

ПОДНС е нормативен акт. Субекти на правоотношенията, породени от неговите норми, са самият парламент, неговите органи и НП-ли, а само по изключение - други ФЛ или ЮЛ. Затова някои автори смятат,че той не е НА.

## Организацията на народното събрание. 
Новоизбраното НС се свиква на първо заседание ***най-късно 1 м. след избирането му*** - от президента. Ако той не го свика в срока, това могат да направят 1/5 от народните представители  (чл. 75 К). НС обхваща свикването, откриването на новоизбраното НС, неговото учредяване и образуването на парламентарни комисии. Тук може да се причисли и образуването на парламентарни групи, макар те да не са органи на НС, но по Конституцията на тях са възложени някои определени функции. След изборите новоизбраното НС все още не е конституирано и не може да пристъпи към осъществяване на своята дейност. Дейността на НС се регламентира от Конституцията и от правилника за дейността на НС.

**Свикване на НС** – новоизбраното НС се свиква на свое І. заседание най-късно 1 м. след неговото избиране. Свикването става от президента на РБ, а в случай, че той не извърши това свое конституционно задължение, НС може да се свика от 1/5 от депутатите. 

**Откриване** – първото заседание на НС се открива от най-възрастния народен представител, след което народните представители полагат клетва. Без да положат клетва депутатите не могат да встъпят в изпълнение на своите правомощия, без обаче да губят пълномощията си на народни представители.

**Конституиране** – След определяне на изборните резултати народните представители придобиват своя мандат, но НС все още не съществува като орган.

Първият акт на конституиране на НС е **изборът на ръководни органи** - председател и зам. председатели. Предложенията се правят от народни представители и парламентарни групи. Изборът се извършва с тайно гласуване. За избран се счита кандидатът, получил обикновено мнозинство. Следваща стъпка е **полагането на клетва** от народните представители (**чл. 76, ал. 2 КРБ**). Клетвата има морален и юридически характер. РКС - народен представител, отказал да положи клетва, не губи мандата си, но се лишава от пълномощия. Формиране на вътрешни **помощни органи**. Създаване на **парламентарни групи**. След осъществяването на всички тези действия НС се конституира като орган и встъпва в изпълнение на правомощията си.
## Избиране на ръководни органи.
НС избира свой председател, постоянни заместник председатели от двете най-големи парламентарни групи и по един от останалите парламентарни групи, които на всяка сесия се сменят на база на ротационния принцип – общо 7 заместник-председатели, като постоянни са тези, избрани от парламентарните групи на управляващата коалиция, а останалите се редуват на ротационен принцип.

Председателят представлява НС, предлага проект за дневния ред, открива, ръководи и закрива заседанията и осигурява реда при провежданията им. Удостоверява с подписа си съдържанието на приетите от НС актове. Обнародва решенията, декларациите и обръщенията на НС, тъй като не може да приема различни по ранг решения. Председателят организира международните връзки на НС. Зам. председателят подпомага председателя при осъществяване на неговите функции. Председателят запазва качеството си на народен представител, но ако иска да участва в разискванията, заседанието трябва да се ръководи от зам.-председател. ПОДНС добавя и други функции, например: разпределя законопроектите по комисии, управлява бюджета на НС, контролира издаването на ДВ и др. Той може да създаде Консултивен съвет по законодателство,

Председателят е вътрешен орган на НС ( “пръв между равни”), той не заема самостоятелно място в йерархическата с-ма на ДО. Зам.-председателите подпомагат председателя и осъществяват възложени им от него дейности. Зам.-председателите на НС и председателите на ПГ или техни пълномощница образуват Председателки съвет, който подпомага председателя на НС. НС избира и 11 секретари измежду тези, които дежурят на заседанията и изпълняват различни организационни функции. Председателят назначава квестори, които не са органи на НС, а са служители в помощ на председателя, главно за охрана
## Избиране на комисии - постоянни и временни - помощни органи (чл.79 КРБ)
Народното събрание избира от своя състав постоянни и временни комисии, съгласно ПОДНС, гл.V. 

**Постоянните комисии** подпомагат дейността на Народното събрание и упражняват от негово име парламентарен контрол. Парламентарни комисии по икономическа политика; по бюджет и финанси; по правни въпроси; по местно самоуправление; регионална политика и благоустройство; по външна политика, отбрана и сигурност, за борба с корупцията и др. Те могат да образуват подкомисии и работни групи. ПК разглеждат законопроекти, изготвят доклади и др.

**Временните комисии** се избират по конкретен повод за проучване (събиране на информация) и извършване на анкети (проучване във връзка с неправомерни действия). Комисиите обсъждат и дават становища по законопроекти, проекти за решения и декларации. В заседанията на комисиите освен вносителите на законопроекти участват представителите на държавни, стопански или обществени организации, научни работници и експерти. Народното събрание може да извършва промени във вида, броя и състава на постоянните комисии. При определяне на състава им се запазва съотношението между числеността на парламентарните групи.

## Парламентарни групи
Народните представители могат да образуват парламентарни групи според партийната си принадлежност или политическата си ориентация. Минималният брой е 10 души, като всеки народен представител може да членува само в една парламентарна група. Условията за възникване, членуване и прекратяване на членството се определят от самата парламентарна група, в съответствие с разпоредбите на ПОДНС гл. ІV. Парламентарните групи се образуват според партийната принадлежност или политическата ориентация и се вписват в специален регистър. Те избират свои председател, с които председателят на НС се съвещава по различни въпроси. 

## Ред и дейност на НС
НС е постоянно действащ орган. То само определя времето през което не заседава. Според сега действащия правилник, то работи на три сесии между които има ваканции. Сесията е период от време през които НС изпълнява своите функции. Основна форма за работа на парламента са пленарните заседания. Заседанията се свикват по предложение на НС, по негова инициатива, по искане на 1/5 от народните представители, по искане на президента и по искане на МС. Заседанията биват редовни /сряда, четвъртък и петък между 9 и 14 часа/ и извънредни. 

ЗАСЕДАНИЯ – откриват се от председателя или зам.- председателя. Заседание може да се проведе, ако присъстват повече от половината НП-ли, т.е. при наличието на кворум. Ако заседанието се провежда, но се установи, че вече не е налице кворум, председателя го прекратява. Заседанията са публични. Допускането до тях става по определен ред. По решение на НС могат да бъдат закрити ако важни държавни интереси налагат това. Обсъжданията и протокола на закритите заседания са държавна тайна, но решенията им се оглавяват публично. За да бъдат редовни заседанията трябва да присъстват повече от половината народни представители. Програмата и дневния ред се приемат за една или две седмици напред. Преди да се решат поставените на дневен ред въпроси те се обсъждат в планарната зала. Председателят на НС дава думата на народните представители по тяхно искане, според поредността на заявките като се редуват парламентарните групи. Народните представители на ПГ или на определени от тях лица може да бъде дадена думата по всяко време. Могат да се поставят на обсъждане и процедурни въпроси, без да се засяга същността на разисквания въпрос. Изказванията на народните представители стават от трибуната в рамките на определеното от правилника за това време. Репликата е кратко възражение по същество на приключилото преди това изказване. Нейното времетраене е до 2 мин. Допускат се до 3 реплики на едно изказване. Народният представител има право да отговори на репликите – дуплики за 3 мин.

КВОРУМ – присъствие на определен минимален брой НП-ли, за да може да се проведе заседание. Кворумът зависи от изискващото се мнозинство за приемане на съответните актове. За провеждането на заседание, на което ще се приемат закони, кворумът е повече от ½ от всички НП-ли – най-малко 121. За изменения и допълнения на К кворумът е по-висок (квалифициран) - 180 или 160 НП-ли. Кворумът е основата в/у която се изчислява мнозинството.

МНОЗИНСТВО – изискващият се брой гласове, които трябва да получи един проект за акт, за да се превърне в закон, решение, правилник и т.н. НС прилага 3 вида мнозинства: обикновено, абсолютно и 2 вида квалифицирано:

1. обикновено мнозинство - повече от ½ от гласовете на присъстващите НП-ли;
2. абсолютно мнозинство – повече от ½ от гласовете на всички народни представители;
3. квалифицирано мнозинство – гласовете на 3/4 или 2/3 от НП-ли.

Членовете на МС имат право да присъстват винаги на заседанията и да вземат думата във всеки един момент. Решенията на НС се вземат с лично, явно или тайно гласуване. Нужно е обикновено мнозинство освен в случаите когато Конституцията изисква квалифицирано мнозинство. При случаи на гласуване на недоверие на правителството или прегласуването на закон на който президента е наложил отлагателно вето е необходимо повече от половината народни представители, т.е. 2/3 от всички народни представители и необходимото мнозинство при гласуване обвинения за държавна измяна срещу президента и вицепрезидента. 3/4 от всички народни представители са необходими при гласуване на изменение на КРБ.

Актовете на НС се обнародват в ДВ. Законите се обнародват от президента, а законите за изменение и допълнение на КРБ, решенията, декларациите и обръщенията се обнародват от председателя на НС.

Законите са юридическа основа на дейността на всички държавни органи, организации, ЮЛ, ФЛ. Те са нормативни актове с висша юридическа сила и всички останали нормативни актове трябва да бъдат съобразени с тях.

