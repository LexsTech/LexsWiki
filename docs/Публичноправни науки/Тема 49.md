---
title: Тема 49
---

# **Тема 49. Статут и правомощия на приходна администрация**
## Понятие за приходна администрация
Приходната (данъчната) администрация е част от финансовата администрация и се занимава със събирането на бюджетни приходи – публични вземания от данъци и осигурителни вноски. Държавата упражнява своите права по правоотношението чрез приходната администрация.

Активен субект в данъчните правоотношения е държавата чрез органите по приходите. Тяхната правосубектност се изразява в тяхната компетентност, като сбор от правомощия, възложени им със закон. 

Структурата на приходната администрация е уредена в ЗНАП, а правомощията на органите по приходите, освен в този закон, се съдържат в ДОПК и материалните данъчни закони. 

## НАП
**НАП** е специализиран държавен орган към министъра на финансите за събиране на публични вземания. От това следва, че Агенцията не е организационна структура или административно звено в Министерството на финансите, устройството й не е в устройствения правилник на Министерството, а в самостоятелен законов акт.  То е самостоятелно ЮЛ на бюджетна издръжка.

Като административна структура, НАП е съвкупност от органи, всеки от които е снабден с правомощия. **Функциите** на агенцията са уредени в чл.3- ***установяването***, ***обезпечаването*** на публични вземания итн, ***разглежданена жалби.***

**Органи на управление** на агенцията са Управителен съвет и Изпълнителен директор, чиито правомощия са уредени в чл.5 и чл.10. За състава на управителния съвет- чл.5. (изпит). Правомощие на управителния съвет е да взима решения за отписване на задължения до 100лв. Съпоставка с чл.94, т.12 от КРБ. Общо ръководство и контрол върху дейността на агенцията се осъществява от министъра на финансите или от определен от него заместник-министър.

Агенцията се състои от **централно управление** и **териториални дирекции**. Същинската дейност по събиране на данъци е концентрирана в териториалните дирекции. Териториялните дирекции се ръководят от териториален директор. 

Органите на агенцията се означават с общите понятия “***орган по приходите***” и “***публичен изпълнител***”, като в чл.7 са посочени кои длъжности са органи по приходите, респективно публични изпълнители. 

Според чл.4 от ЗМДТ събирането на местните данъци се извършва от служители на общинската администрация по реда на ДОПК, които имат правомощия на органи по приходите. Според чл.104 от ЗАДС- правомощия за задълженията за акциз на органи по приходите имат митническите органи.

Органи по приходите са три категории - в НАП, в общинската администрация и митническите органи.

**Изпълнителният директор** се назначава от Министерски съвет (чл.8), а териториални директори – от него. Правомощията на изпълнителния директор са в чл.10, като в ал.3 е посочено, че изпълнителният директор определя местонахождението и териториалната компетентност на дирекциите “Обжалване и управление на изпълнението”  при Централното управление със заповед, която се обнародва в Държавен вестник.  Това е важно, защото в данъчното право, по ДОПК, за разлика от АПК е задължително обжалването по адм.ред, т.е един акт, издаден от орган по приходите, задължително се обжалва чрез териториалния директор до директора на дирекция ОУИ. 

Втората важна особеност е, че само административните съдилища по местонахождение на дирекция ОУИ разглеждат данъчни спорове по законосъобразността на данъчните актове- София, Варна, Пловдив, В.Търново, Бургас. 

**Правомощията** на териториалния директор са в чл.11. 

***Процесуалното представителство*** пред съда се осъществява от изпълнителния директор  и по негово пълномощие от юрисконсулти. 

В чл.19 е предвидена отговорността на Агенцията за вреди, причинени от нейни органи. Препраща се към Закона за отговорността на държавата и общините за вреди, причинени на гражданите.

Органите по приходите действат при **обвързана компетентност**, като става дума за всички форми на компетентност – персонална, материална и териториална. Според чл.7 ДОПК актовете следва да бъдат издадени от орган при компетентната териториална дирекция, а компетентната териториална дирекция се определя по критериите по чл.8.

За разлика от отменения ДПК, изземването на компетентност е възможно при отвод и самоотвод – само при тези хипотези. 

На няколко места са уредени данъчните актове като ИАА, които издават органите по приходите. Разграничават се актове за установяване на задължения по чл.106, ал.1, по чл.107, ал.3 и ревизионни актове по чл.108, които са индивидуални актове на приходната администрация с декларативно действие. 

Разграничават се **конститутивни актове**, каквито са заповедите за възлагане, спиране и възобновяване на ревизия- чл.113 ДОПК. Разграничават се и други актове, като **решения** и **откази** за издаване на документи, свързани с права и задължения - глава 22 от ДОПК. И накрая, разграничаваме актове, свързани с **установяването и наказването** при установени данъчни нарушения като вид административни нарушения. Като всички данъчни закони при актове за установяване на нарушения и наказателни постановления препращат към ЗАНН.
