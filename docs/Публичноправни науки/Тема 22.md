---
title: Тема 22
---

# **Тема 22. Субекти на административното право. Административноправен статус на гражданите и на организациите на гражданите. Органи на изпълнителната власт – понятие, видове. Централни органи на изпълнителната власт.**
## Субекти на административното право
Субекти на административното право са всички лица и организации, които могат да бъдат носители на права и задължения в сферата на държавното управление.

Те са страни по административните правоотношение и адресати на административноправните норми.

**Граждани –** Това са физически лица. Те могат да бъдат български граждани или чужденци. Трябва да притежават Правоспособност – да са носители на права и задължение, и дееспособност – да могат лично да упражняват правата си и да изпълняват задължения.

**Организации –** организациите са производни социални образование, които се създават от гражданите. С административна правосубектност могат да се ползват и неперсонифицираните организации в административното право.

**Държавни органи** – органи на държавно управление, които притежават властнически правомощия в определена сфера – или иначе казано компетентност.

## Административеноправен статут на гражданите
Административния статут на гражданите представлява съвкупност от административни права и задължени, които засягат физическите лица на територията на Република България в качеството им на субекти на административното право.

Административния статут може да се разбира и като съвкупност от определени белези на физиките лица, които служат за тяхната индивидуализация с цел признаването на права и вменяване на задължения.

Гражданската регистрация – основен нормативен акт – ЗГР (закон за гражданската регистрация). Включва съвкупност от данни за едно лице, които го отличават от другите лица, в качеството му на носител на права и задължения. Основен признак – ЕГН и личен номер за чужденците. Всеки има личен картон в регистъра на населението – ЕСГРАОН.

Актове на гражданското състояние – раждане, брак и смърт – официални писмени документи.

Основни елементи на гражданското състояние – гражданството, адресната регистрация, името и наградите.

Гражданство – трайна и устойчива политико-правна връзка между едно физическо лице и определена държава.

Адресна регистрация – постоянен (винаги в България, адрес за кореспонденция с администрацията) и настоящ адрес (може и да е в чужбина).

Име – избира се от родителите и се съобщава на лицето по гражданско състояние. Ако не изберат се поставя служебно. Бащино, Фамилно и при липса на баща – използва се това на майката.

Награди – израз на признателност от държавата за заслуги.

## Организации
Общата част по търговско право и гражданско право – фондации, сдружения, персонифицирани и неперсонифицирани.

## Орани на изпълнителната власт
Понятие за орган на изпълнителната власт: Органите на изпълнителната власт са **вид държавни органи** натоварени с осъществяването на изпълнителната дейност и с упражняването на държавновластнически правомощия от определената със закон компетентност. 

Те осъществяват държавна власт. Този извод налага чл. 1 ал. 2 КРБ, според който държавната власт се осъществява непосредствено от народа и „чрез органите, предвидени в тази Конституция”, чл. 8 „държавната власт се разделя на законодателна, изпълнителна и съдебна”.

Осъществявайки функциите на държавата те прилагат **средства и способи**, неприсъщи на други организации, а **характерни** именно за държавните органи. Възможност за издаване на юридически властнически актове, чрез които едностранно се създават правила за поведение или конкретни правоотношения и освен това възможност за използването на държавна принуда. 

Органите на изпълнителната власт **имат установени предели, които определят компетентността** на съответния орган. Тези предели определят правомощията, компетентността  на съответния орган. Компетентността съчетава възможността за даден орган да действа и в същото време и задължението да стори това. Компетентността не е проява на субективно право, а мястото на държавните органи в апарата на държавата. **Образуват се по реда на закон.**

Освен сходните си черти с останалите държавни органи, тези на изпълнителната власт имат и свои **специфични черти**: 

Те по предназначение **осъществяват** **изпълнителната дейност на държавата** и в този смисъл се определят като изпълнителни органи. Те осъществяват **подзаконова дейност** и действията им се извършват винаги въз основа и в изпълнение на закона. Осъществяват **разпоредителна дейност** (свързана с прилагането на закона).

Те **непосредствено ръководят и организират службите и звената** по изпълнение на задачите на държавата в сферата на държавното управление или осъществяват непосредствено управление в сферата на икономиката, администрацията и т.н. 

Те **имат административна правосубектнос**т. За разлика от физическите лица, тяхната правоспособност и дееспособност възниква едновременно с факта на създаването им. 

Понятието „**административен орган**” не следва да се смесва с понятието „**длъжностно лице**”, при което се има предвид точно лицето, човекът, който заема дадено място в апарата. От гледна точка на органа е важно какви държавновластнически правомощия упражнява той спрямо другите субекти, докато от гледна точка на длъжностните лица става дума за техните права и задължения, отговорностите, които носят във връзка със служебното си положение. 

Не бива да смесват и понятията „**административен орган**” и „**административен апарат**”. Второто е по-широко понятие. Той съдържа освен органите в юридически смисъл на думата и много други административно-организационни звена. 

Системата на органите на изпълнителната власт

- включва **множество органи от различно равнище, с различна компетентност**, характер, структура и състав. Общото е за тях че осъществяват изпълнителна дейност – дейност по изпълнение на законите 
- тя е конституционно установена
- характеризира се с белези, специфични само за нея и се  изгражда на две нива: на държавно и местно равнище
- органите на изпълнителната власт се оглавяват от МС

## Видове органи на изпълнителната власт.
Според териториалните предели 

- **Централни** – осъществяват своите компетенции за цялата страна (МС, министри) . 
- **Местни (териториални**) упражняват своите компетенции в определени териториални предели (област, община) напр. кмет. 

Децентрализация =/= **деконцентрация** -  предоставянето на властнически правомощия, упражнявани от централните органи на подчинените им органи, делегираната компетентност. При деконцентрацията е само разсредоточена компетенция на централния орган по негова воля и може  да бъде отнета с ново решение на същия орган

Според обема на правомощията 

- **Органи с обща компетентност** – МС, кмет, областни управители
- **Органи със специална компетентност**  (отраслова, функционална)-министри

Според начина на вземане на решения 

- **Еднолични** (министър, областен управител) 
- **Колегиални** (Министерски съвет, академичен съвет). При тях се изисква кворум (обикновен или квалифициран) за вземане на едно решение.

Според клона на управлението

- **Отраслови** – осъществяват своите правомощия по редица въпроси, засягащи пряко определена по **предмет** част от управлението (отбрана, транспорт, горско стопанство). 
- **Функционални** – извършват обслужваща дейност, подпомагащата отрасловите органи. 

И двата вида органи имат специална компетентност

Според това дали са предвидени в Конституцията 

- **Предвидени конституционно** – най-важните изпълнителни органи (МС, областни управители, кметове) 
-  Предвидени извънконституционно 

Според органите (телата), които ги образуват 

- Образувани пряко от населението - кметовете
- Създавани от по-горестоящи изпълнителни органи – областния управител от МС
- Образувани от други държавни органи – МС от НС

Според начина на образуване 

- **Чрез избор** (министри, кметове) 
- **Чрез назначение** (началниците на териториалните управления на вътрешните работи, началниците на териториалните данъчни дирекции) 

Според ролята им в държавното управление 

- Осъществяващи **общо ръководство и координация** (предимно с обща компетентност) 
- Осъществяващи **оперативна административна дейност** (характерна е непосредствената връзка и контакт с хората и материалните средства) 
- Контролни функции

**Според областта**, в която упражняват управленските си функции – В икономическата област, в областта на социално-културната дейност и т.н.

## Централни органи на изпълнителната дейност 
Държавният административен апарат се изгражда като стройна система от органи и учреждения. Тази система може да бъде оприличена на пирамида от звена и органи, действащи на различни равнища в центъра на пирамидата и по места, които се намират в определени зависимости едни спрямо други. Нормативната уредба на централните органи на изпълнителната власт е установена в КРБ и Закона за администрацията.

Министерски съвет 

МС стои **на върха на пирамидата** от административни органи. Той е **учреден от Конституцията колегиален орган с обща компетентност**. Конституцията не го определя изрично като „**висш**” изпълнителен орган, но това му положение се извежда от нейните разпоредби. 

Чл. 105. (2) Министерският съвет осигурява обществения ред и националната сигурност и **осъществява общото ръководство на държавната администрация** и на Въоръжените сили. 

В състава на МС влизат: 

1. министър-председателят,
2. заместник министър-председателите и 
3. министрите. 

Изключително важните правомощия на правителството обхващат ръководството и осъществяването на вътрешната и външната политика на страната, осигуряването на обществения ред и националната сигурност, общото ръководство на държавната администрация и въоръжените сили, утвърждаване и денонсиране на международни договори.

Актовете, издавани от МС, са **постановления** (с които приема правилници и наредби и определени правомощията на министрите)**, разпореждания и решения.** 

Министър-председател 

За разлика от МС той е **едноличен орган на изпълнителната власт**. Правомощията му основно се свеждат до **ръководство на общата политика и текущата дейност на МС** (чл. 108, ал. 2). Той определя правомощията и координира дейността на заместник министър-председателите, **назначава заместник-министрите**. Заместник МП са със **специална компетентност**, която следва от разпоредбата на **чл. 23 ал. 4 от Закона за администрацията**. Според нея те **имат определени ресори, в които упражняват правомощията си**.

Създадените на основание на Закона за администрацията  политически кабинети към Министър-председателя, заместник Министър-председателите и министрите не са органи на изпълнителната власт. 

Предвидена е възможност, Министър-председателят, заместник министър-председателите, министрите, да създават на свое пряко подчинение политически кабинет, които е адм. организационна структура със съвещателни, контролни и информационно-аналитични функции, която подпомага съответния орган на изпълнителната власт при определянето и провеждането на правителствената политика в сферата на неговите правомощия, както и при представянето й пред обществото. 

Състав на Политическия кабинет /ПК/ - работата на ПК се организира от **началник на кабинета**, който се назначава по трудов договор и е пряко подчинен на съответния орган на ИВ.

Министерства и други ведомства. Министри 

В основата на понятието за **министерство** или друго специализирано образувание на централния държавен апарат стои ведомството. Под **ведомство** се разбира **сборът от еднородни и сродни специализирани служби, включени в една централизирана система, начело на която стои държавен орган със специална компетентност.** Начело на ведомството стои министър или друг ведомствен ръководител, на когото са подчинени ръководителите на звената от по-ниските степени. Службите, които се намират в териториалните поразделения на едно ведомство са негови местни служби. **И централните, и местните са поделения на централния държавен апарат**.

Министрите са централни  еднолични органи със специална компетентност, по право са членове на правителството (МС) и ръководят определени министерства (по изключение могат и да не ръководят такива) - чл. 25 ЗА. Издават правилници, наредби, инструкции и заповеди.

Като органи на изпълнителната власт следва да се разглеждат и **заместник-министрите**, тъй като съгласно Закона за администрацията **министрите им делегират свои правомощия**, а това несъмнено са функции по осъществяването на изпълнителната власт.  Те **подпомагат министъра** при осъществяване на политическата програма на правителството и разработването на проекти за Нормативни актове.

В състава на МС могат да бъдат включени и министри, които не ръководят министерства, но това става само с решение на НС по предложение на министър-председателя

В кръга на централните органи на изпълнителната власт влизат и ръководителите на ведомства без ранг на министерства (чл. 19, ал 4 ЗА). Такива са: председателите на държавни агенции, държавните комисии, изпълнителни директори на изпълнителните агенции и ръководителите на други държавни институции, създадени със закон или постановление на МС, имащи функции при осъществяването на изпълнителната власт.

Администрация на изпълнителната власт е централна и териториална.

При осъществяване на своите правомощия органите на изпълнителната власт се подпомагат от администрация.

Централната администрация на изпълнителната включва: 

**Администрацията на Министерския съвет –  е самостоятелно ЮЛ** на бюджетна издръжка, ръководи се от министър-председателя. 

**Министерствата** - е администрация, която подпомага дейността на министъра, на бюджетна издръжка е, ръководи и представлява от министър. Министерството си има **Устройственият правилник**, които се приема от МС по предложение на съответния министър. 

**Държавните агенции** – е администрация на пряко подчинение на МС за разработване и осъществяване на политика, за която не е създадено министерство. На бюджетна издръжка е, създава се от МС с постановление, ръководи се и се представлява от **председател**, който се определя с решение на МС

**Изпълнителните агенции** – е администрация към определен министър за административно обслужване на физически и юридически лица, за изпълнение на дейности и услуги, свързани с осигуряването на дейността на органите на държавната власт и на администрацията. Създава със закон или с постановление на МС и се ръководи се от **изпълнителен директор**, назначаван от министъра след съгласуване с министър-председателя.

**Администрацията на държавните комисии** – **е колегиален орган** към МС или** към министър на бюджетна издръжка.

