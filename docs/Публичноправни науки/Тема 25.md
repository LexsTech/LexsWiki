---
title: Тема 25
---

# **Тема 25. Администрация на изпълнителната власт. Държавна служба. Държавен служител.**
## Администрация на изпълнителната власт
Основната функция на администрацията е да подпомага органите на публичната власт, към които е създадена. Администрацията осъществява своята дейност в интерес на обществото и в съответствие с Конституцията и другите нормативни актове.

Статутът на администрацията на изпълнителна власт се урежда от Закона за администрацията. Основните принципи на дейности – законност, откритост, достъпност, отчетност, ефективност, координация, предвидимост, обективност и безпристрастност.

Администрацията е длъжна да дава отговори на гражданите и на юридическите лица по отправени молби, запитвания и жалби, а служителите носят отговорност за своите действия.

Администрацията на изпълнителната власт включва: 

Администрацията на министерски съвет – Подпомага министерски съвет, осъществява координация.

Министерствата – подпомагат министъра в неговата дейност.

Държавните агенции – пряко подчинени на Министерски съвет, за разработването на политика, за която няма министерство

- Изпълнителни агенции – към министър, в помощ на гражданите
- Държавни комисии – колегиален орган към Министерски съвет или към министър, с контролни функции
- Областна администрация – подпомага областния управител
- Общинска и специална – на по ниски нива подпомага определените органи

Тя се разделя и на обща и специална – общата подпомага органа на държавна власт, а специалната подпомага осъществяването на правомощията на органа.

Администрацията е организирана на дирекции – при териториални дирекции има и задължително централна (НАП).

Длъжности в администрацията:

- държавни служители – работещи по служебно правоотношение избират се с конкурс.
- лица работещи по трудово правоотношение – експерти и технически работници, подпомагащи работата.

Разделят се и на ръководни, експерти и технически – ръководители управляват, експертите изготвят мнения и препоръки, вършат действителната работа, техническите помощници са останалия персонал (ИТ, чистачи и др.)

## Държавна служба
Държавната служба е преди всичко обществена служба. Служба  в изпълнението на цели и задачи, които преследва държавата за задоволяване на интересите на обществото. За държавната служба е характерно, че не е свързана непосредствено с производството на материални блага, тя подготвя, създава и организира условията за това (произвеждането на  мат. ценности). 

Няма легално определение за държавна служба, извежда се от практиката:

Във функционален аспект – държавната служба по същество е дейност по осъществяване функциите на държавата от нейно име и чрез реализиране на правомощията на нейните органи.

В организационен аспект – държавната служба обхваща структурите на държавната администрация, чрез които се осъществяват тези функции.

Държавната служба е трайна институция – обусловено от необходимостта от непрекъснато и присъствено осъществяване на дейността на държавните организации.

За да може да осъществява своите функции държавата се нуждае от „практически изпълнители”. Това са нейните служители.

## Държавен служител. 
**Понятие**. За разлика от понятието за държавна служба, има легално определение

Чл. 2.  (1) ***Държавен служител е лице, което по силата на административен акт за назначаване заема платена щатна длъжност в държавната администрация и подпомага орган на държавната власт при осъществяване на неговите правомощия**.*

(2) Длъжностите, които се заемат от държавни служители, се определят в Единен класификатор на длъжностите в администрацията, която се приема от МС.

Държавните  служители заемат длъжността си само по един начин – **чрез назначение.** Останалите служители в администрацията заемат своята длъжности с ТД (те са в трудови, а не в служебни правоотношения).

**Не са държавни служители** по смисъла на този закон лицата, които:

- са еднолични органи или техни заместници;
- са членове на колегиални органи;
- са членове на политически кабинети или съветници и експерти към тях, с изключение на ръководителя на звеното за връзки с обществеността.
- изпълняват технически функции .

Видове държавни служители:

В зависимост от характера на служебните си задължения и степента на професионалната си подготовка държавните служители са ръководни служители и експерти. Експертът изпълнява служба, подпомагаща осъществяването на функции на държавната власт**.** Служителите на **ръководна длъжност** в администрацията:

- ръководят, включително планират, организират, контролират и координират, съответната администрация и/или структурно звено;
- носят отговорност за изпълнението на задачите на администрацията и/или на структурното звено пред съответния държавен орган;
- отчитат постигането на целите и дейността на администрацията и/или на структурното звено пред съответния държавен орган;
- ръководят работата на непосредствено подчинените им служители в съответната администрация и/или структурно звено.

**Експертите са 2 вида:**

Експертните длъжности в администрацията са: експертни длъжности с **аналитични и/или контролни функции** -  "държавен експерт", "главен експерт", "старши експерт", "младши експерт", "държавен инспектор", "главен инспектор", "старши инспектор" и "младши инспектор.

Експертни длъжности със **спомагателни функции** - "главен специалист", "старши специалист", "младши специалист”

**Статут на държавния служител: глава 4  от закона:**

Постъпването на служба става в 10-дневен срок от датата на издаването на акта за назначаване, което се удостоверява писмено. Служебното правоотношение възниква от деня на встъпване в длъжност. Полагат и клетва като целта е да се ангажира добросъвестността.

Имат право на:

- професионална квалификация и преквалификация (**Институт  по публична администрация**),
- повишаване в държавна служба, предсрочно повишаване в ранг (след атестация).
- **членство в политически партии (доколкото не съществува забрана в специален закон);** 
- представително облекло
- сдружават в синдикални организации
- стачка, но без да  преустановяват дейността- с плакати и лентички;
- почивка, отпуск
- неприкосновеност на личната кореспонденция и съобщения (не и когато са пратени до него в качеството му на държавен служител). 

**Задълженията на държавните служители са да:** 

- изпълнява най-добросъвестно, съзнателно и коректно възлаганата му служебна работа (полагат клетва! чл. 14, ал 2 ); 
- спазва законността; да се подчинява на служебната и трудовата дисциплина; 
- защитава правата и законните интереси на гражданите и държавата; 
- **пази служебна тайна** ;
- опазват престижа на държавната служба.

Държавният служител е задължен служебно да изпълнява предоставените му права в кръга на службата. Всяка компетентност представлява **едновременно негово право и задължение**. Подлежат на изпълнение само онези заповеди и нареждания, които не принуждават подчинения да извърши **явно престъпление или административно нарушение**. Важна особеност на правата и задълженията на държавния служител е, че тяхното осъществяване трябва да става **самостоятелно, непрекъснато** и със **съзнание за лична отговорност.**

**Отговорност на държавните служители** 

Държавните служители носят юридическа отговорност за всички свои действия, извършени в кръга на службата. 

**Наказателна отговорност** –  чрез налагане на  наказания от съдилищата по общия ред, предвиден в НПК. За някои по-маловажни престъпления по служба се допуска да се налагат административно наказание от съответния районен.

**Административнонаказателна отговорност** – изразява се чрез налагане на административни наказания по реда, предвиден в ЗАНН и наказания за по-маловажните престъпления, посочени по-горе. 

**Дисциплинарна отговорност** – нарушения на служебната дисциплина:

**Дисциплинарни нарушения са**: 

- неизпълнение на служебни задължения,
- забава изпълнението им.
- неспазване кръга на служебните правомощия и др.
- нарушение извършва и ръководител, който не е обърнал внимание на оплакване на гражданите за извършени нарушения спрямо тях от негови подчинени.

**Дисциплинарни наказания са:**

- Забележка
- Порицание
- Отлагане на повишение с 1 година
- Понижаване в по-долен ранг за срок от шест месеца до една година
- Уволнение

**Гражданска (имуществена) отговорност** – когато чрез своите незаконосъобразни действия/бездействия са причинили вреди на държавата и на гражданите. Тези вреди трябва да бъдат причинени по повод изпълнението на служебните им задължения. Тази отговорност се осъществява по исков ред. **Държавата отговаря солидарно** със служителя за вреди причинени на граждани. Отговорността на виновните държавни служители спрямо държавата за изплатените от нея обезщетения се осъществява при условията и реда на Кодекса на труда.    **+ Ранг** – израз на професионална квалификация на държавния служител като съвкупност от знания и умения, необходими за качествено изпълнение на длъжността.

**Атестиране** – държавният служител **ежегодно** се атестира чрез о**ценка на изпълнението на длъжността.** Оценката следва да бъде мотивирана. Държавния служител се запознава с нея и може да вземе становище.
