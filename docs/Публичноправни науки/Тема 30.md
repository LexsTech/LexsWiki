---
title: Тема 30
---

# **Тема 30. Административна принуда – понятие, видове. Принудителни административни мерки. Административнонаказателна отговорност – обща характеристика. Административно нарушение. Административно наказание.**

## Административна принуда – понятие, видове

Административната принуда е **вид държавна принуда**, която се използва в определени от правото случаи като **крайно средство** за осъществяването на различните правоотношения, възникващи в сферата на изпълнителната дейност.

Нашето законодателство разкрива богато разнообразие на принудителни актове и действия, на формите и средствата, до които прибягват органите на държавно управление по осъществяване на принудата. Всички те са **предвидени** в глава 2, раздел 3 на **ЗАНН.**

Административната принуда представлява вид държавна принуда, която показва негативната реакция на държавата спрямо едно бъдещо или съществуващо неправомерно поведение, което пречи при осъществяване на изпълнителната дейност. 

Принудата се изразява във външно, психическо или физическо въздействие върху съзнанието или поведението на адресатите на административноправните норми, което има неблагоприятелн характер като може да засегне и имуществената сфера на лицата. 

Основни признаци на принудата. Тя е правова принуда, което означава, че основанията за прилагането й, субекти и обекти на принудата, средствата за въздействие, които се прилагат са нормативно определени. Принудата е административна, защото органите, които я прилагат са от системата на зипълнителната власт. По изключение принуда може да се прилага и от органи, спадащи към друга власт при изрично нормативно овластяване. Принудата се прилага непосредствено без да е необходимо разрешение от съд или друг орган. Принудата се осъществява в рамките на особени охранителни административни производства. Принудата се използва за постигане на цели в сферата на държавното управление, а не за стопански цели и цели от гражданско правно естество. 

Видове административна принуда:

В зависимост от предмета и предназначението на административната принуда, разграничаваме:

- ПАМ – Принудителни административни мерки. Това са мерки за предотвратяване на административни и други закононарушения, за прекратяване или пресичане на такива, за отстраняване на вреди.
- Административни наказания.

проф. Кино Лазаров — обособяват се 4 вида принуда:

1. административно наказание
2. принудитени административни мерки (ПАМ)
3. мерки на административно процесуална принуда
4. принудително изпълнение по адмнистративен ред (спорен като самостоятелен вид)

Въз основа на нормативната уредба се обособяват 3 основни вида административна принуда:

1. административно процесуалнa принуда
2. административни наказания
3. принудителни административни мерки

Първият вид административна принуда са мерките за административнa процесуална принуда. Tе се прилагат тогава, когато трябва да се гарантира нормалното и безпрепядствено развитие на административния процес или отделни административни производства. Мерките на административно процесуална принуда имат спомагателен характер. Те се прилагат във връзка с други форми на административна принуда — най-често за законосъобразното протичане на съдебния процес. 

Примери за такива мерки:

- принудително довеждане на свидетели
- претърсване
- изземване на документи

Тези мерки имат за цел да обезпечат изпълнението на административно процесуални задължения. 

Вторият вид административна принуда са административните наказания. Те са свързани с лошо изпълнение или неизпълнение на задължения към държавата. Те се налагат с наказателно постановление и са израз на реализацията на санкцията в административно правната норма. Тук винаги става дума за виновно деяние под формата на действие или бездействие.
## Принудителни административни мерки
Третият вид административна принуда са принудителните административни мерки. Те са част от хипотезата на правната норма и се прилагат с индивидуален административен акт. Не са свързани с предходно неправомерно поведение на субекта, спрямо когото се прилагат. Целта при тези мерки е да се предотврати или преустанови едно неблагоприятно действие, което създава опасност от постигане на противоправен резултат. Прилагането на ПАМ не е проява на юридическа отговорност. Затова те могат да се прилагат и по отношение на невменяеми лица. Основание за налагане на административно наказание е извършване на административно нарушение, което предполага вина, поради което административни наказания могат да се налагат само на вменяеми лица. Принудителните административни мерки нямат общо изброяване в закон и нямат номенклатура. За разлика от тях административните наказания са изброени в чл. 13 от ЗАН. Принудителните административни мерки са абсолютно определни в самата правна норма, а административните наказания са относително определени. Принудителните административи мерки се налагат с индивидуален административен акт, а административните наказания се налагат с правораздавателнен акт. 

Видове принудителни административни мерки (ПАМ):

Превантивни мерки — предназначението им е да предотвратят извършването на административно или друго правонарушение. Основание за прилагането им е опасност от извършване на правонарушение. Като опасността трябва да е явна и насъмнена. Изключения от изискването за опасност са онези превантивни мерки, които се прилагат в полза на адресата. На пример — задържане на лице, което излага живота си или живота на другите на опасност.

Преустановителни мерки— те трябва да преустановят продължаването на започнато правонарушение. На пример — временно нарушение и отнемане на свидетелство на правоуправление на МПС, спиране от движение на МПС, спиране работа на завод/ресторант и т.н.

Възстановителни мерки — те се свързват с отстраняване на вредните последици от едно резултатно правонарушение. То е това правонарушение, което е довело до настъпване на вредоносен резултат. Възстановителните мерки могат да се изразяват във възстановяване на предишното фактическо положение или чрез присъждане на парична стойност на вредата. На пример — изземване на имот, който се владее без правно основание или на отпаднало основание.

Субекти на принудителни административни мерки (ПАМ) —> Спрямо кого могат да се прилагат?

- спрямо чужденци щом са налице, предвидените в закон принудителни административни мерки;
- спрямо български граждани;
- някои ПАМ се прилагат само по отношение на чужденци: отнемане право на пребиваване, експулсиране, съгласно Закона за чужденците в Република България
- ако чужденеца се ползва с имунитет по отношение на наказателна или административно наказателна отговорност, то спрямо него не могат да се прилагат принудителни административни мерки във връзка с нарушенията, обхванати от имунитета.
- малолетни и невменяеми лица, които не носят юридическа отговорност, тъй като ПАМ не предполагат наличие на вина
- учреждения, организации, които нямат качество ЮЛ;
- спрямо пълнолетни, вменяеми лица на общо основание;

Принципи, които гарантират законосъобразността на принудителните административни мерки (ПАМ):

Изискането, че ПАМ се налагат с ненормативен административен акт. Най-често това е индивидуален административен акт, но в извънредни ситуации и бедствия може и с общ администратвен акт, което означава, че трябва да се подчиняват на принципа на законност.

Изискването, че ПАМ могат да се обжалват по редна на АПК или по реда на специален закон. Трябва да има уредено обжалване при всички случаи.

Трябва да бъдат прилагани само онези ПАМ, които са предвидени в закона по вид и от определения компетентен орган.

## Административно наказателна отговорност. Обща характеристика
Юридическата отговорност е един от централните въпроси в правото. Поемането на отговорност като следствие от неправомерно поведение означава, че поради лошо изпълнение или неизпълнение на задължения, се носи отговорност. Държавата е установила правила за санкциониране на неправомерно поведение.

Административнонаказателната отговорност се състои в осъществяването на санкции, предвидени за виновно неизпълнение или неизпълнение на административноправни задължения. Осъществяването на административнонаказателната отговорност е наказание, властническа наказателна мярка, израз на държавната репресия, налагана по административен ред.

Особености на административната отговорност. Тази отговорност се стреми да опази реда на държавно управление, по което тя се различава от наказателната отговорност, при която става въпрос за наказателна репресия на държавата поради извършено престъпление. При наказателната отговорност са накърнени по-висш тип обществени отношения и те подлежат на защита по наказателно правен ред. Наказателната отговорност се реализира изцяло от органите на съдебния ред, докато административно наказателната отговорност се реализира основно от адмнистратцията, тъй като органът, който установява нарушението и органът, който налага наказанието са в изпълнителната власт, което е особеност на нашата правна система. Административно наказателната отговорност е уредена в ЗАН, който съдържа както материално правни, така и процесуално правни норми. В ЗАН са описани характеристиките на административното нарушение, а в специални закони се съдържат конкретните състави и изпълнителни деяния на административните нарушения. В повечето закони  последната глава се нарича административно наказателни разпоредби и в нея именно са описани административно наказателни нарушения и съответните на тях наказания. ЗАН съдържа общи правила, ред за налагане на наказанията и правила за изпълнението на наложените наказания. Субсидиарно се прилага АПК във връзка с касационното оспорване. Субсидиарно се прилага също ГПК по отношение на парични обезщетения в полза на граждани и организации и ДОПК за изпълнение на глоби и други публични и държавни вземания. Субсидиарно се прилагат също НК по отношение на изясняване на някои понятия като длъжностно лице, неизбежна отбрана, крайна необходимост, по въпросите за вината, вменяемостта и формите на съучастие. Субсидиарно се прилага и НПК по отношение на съобщения, призовки, разноски, касационни основания.

Принципи на административно наказателната отговорност:

Принцип на законоустановеност на съставите на нарушенията и на наказанията. Във закон е предвидено преди извършването на нарушението, че определено действие или бездействие представлява нарушение и за него е предвидено съответно наказание. Т.е. най-напред е приет съответният закон и след това определено деяние може да представлява нарушение и да бъде наказано дадено лице. От този принцип има изключение — чл.2, ал.2 от ЗАН, който предвижда, че Министерският съвет и членовете на правителството могат да определят съставите на конкретни нарушения, ако са овластени от съответния закон. Когато нарушението е обявено общо за наказуемо с определено по вид и размер административно наказание. Общинските съвети също могат да определят състави на административни нарушения и наказания, коагто нарушението е обявено за общо наказуемо. 

Забрана за налагане на повторно наказание за едно и също нарушение. Никой не може да бъде наказан повторно за административно нарушение, за което вече е бил наказан с влязло в сила наказание. “Не два пъти за едно и също нещо.”

Принцип за справедливост на наказанието. Този принцип означава, че на всяко нарушение се определя съответното наказание, т.е. нарушението има определена характеристика, то засяга по определен начин обществените отношения и има определа степен на обществена опасност. Правомощие на административно наказващият орган е да определи наказание, което съответства на извършеното нарушение. Затова тук говорим за определяне и индивидуализация на наказанието. Тук е ролята на наказващия орган да съобрази всички обстоятелства по извършване на нарушението с наложеното в последствие наказание. 

Прилагане на по-благоприятния закон. За всяко нарушение се прилага нормативния акт, който е бил в сила по време на извършване на нарушението. Ако до влизане в сила на наказтелното постановление последват различни нормативни разпоредби, се прилага онази, която е по-благопрятна за нарушителя, т.е. по-малката санкция или различна по вид, но по-благоприятна. 

Принцип на вината. Тук се има предвид, че се наказват само виновно извършениете деяния независимо от формата на вината. Непредпазливите деяния в административното право не се наказват само в изрично посочените случаи. Този прицип е обратен в наказателното право, където се наказват по принцип само умишлените деяния, а непредпазличите само ако изрично е предвидено. Тук трябва да се има предвид презумцията за невиновност, съгласно която всеки се счита за невинен до доказване на противното. 

Принцип на зачитане на личната и моралната сфера на извършителя. Наказанието не може да засяга духовната сфера на лицето и да се изразява в лишения, ограничения и намеса в личния живот повече от необходимото. 

Бързина и ефективност. Административно наказателният процес се развива много бързо. Установени са и кратки давностни срокове с оглед бързото реализиране на административно наказателната отговорност.

Принцип, че административните наказания подлежат на задължителен съдебен надзор. Администрацията установява нарушението и налага наказанието, но крайният акт на администрацията — наказателното постановление подлежи задължително на съдебен надзор. Така се гарантира произнасянето на съд и съдебна преценка върху наложеното административно наказание. По този начин се реализира и принципът за разделение на властите, по силата на който съдебната власт осъществяват надзор върху актовете на органите на изпълнителната власт. 
### Субекти
Способността и състоянието, които дават възможност на едно лице да съзнава, ръководи и контролира постъпките си и да определя отношението си към изпълнението на административните наказателни норми, се нарича вменяемост. Тя е обусловена от определени физически и психически предпоставки, които дават възможност да се разкрие дължимото от закона поведение на определен субект. Лицата, **навършили 18 години**, стават административнонаказателно отговорни (чл. 26, ЗАНН). **16-годишните, които разбират свойството и значението** на извършваните от тях деяния и могат да се ръководят от постъпките си, също носят отговорност. Ненавършилите 16-годишна възраст, не носят административнонаказателна отговорност. Отговорността е **лична**, затова не може да се носи от юридически лица (те не са в състояние да проявяват укоримо поведение, обусловено от някаква годност, вменяемост). ЗАНН предвижда и изключения – чл. 83-„ в предвидените от закон, указ или постановление на МС случаи на **юридическите** **лица и еднилични търговци** може да се налага имуществена санкция за неизпълнение на задължения към държавата *или общината* при осъществяване на дейността им”. 

Чужденците също носят административна отговорност. Само при лицата с дипломатически имунитет може да се изключи налагането на административни наказания.

За административни нарушения, извършени от малолетни, непълнолетни на възраст от 14 до 16 години и поставени под пълно запрещение, отговарят съответно **родителите, попечителите или настойниците**, които съзнателно са допуснали извършването им.

Когато извършителят на административно нарушение е действувал в **изпълнение на неправомерна служебна заповед**, дадена по установения ред, той не носи административнонаказателна отговорност, ако заповедта не е съдържала очевидно за него нарушение.

## Административно нарушение 
*Административното нарушение е това деяние (**действие или бездействие), което нарушава установения ред на държавното управление, извършено е виновно и е обявено за наказуемо с административно наказание, налагано по административен ред**.* (чл. 6, ЗАНН). Административното нарушение е насочено против реда, установен в държавното управление, свързано е с виновно неизпълнение или лошо изпълнение на едно административно задължение. Противоправността на всяко административно нарушение включва в своето материално съдържание определена степен на обществена опасност. Ест. по-малка от тази на престъпленията.

Има **обективна и субективна** страна на нарушенията. В обективната (1) се включват: деянието, противоправността, насочеността на деянието срещу установен ред, наказуемостта и реда, по който се наказва нарушението. Субективната страна (1) е вината като основна характеристика, към нея се числят още и мотивите и целите.

**Деяние.** Деянията, чрез които се извършва нещо забранено от правната норма, се наричат **комисивни (незаконно строителство**). Когато деянието е извършено чрез бездействие, въздържане или пропускане да се направи нещо, предвидено в правната норма, е налице **омисивно деяние** (нерегистриране при промяна на адрес, незакарване на автомобил на технически преглед).

**Противоправност**. Това е противоречие с предписанията на определена административноправна норма, която съдържа в себе си определена степен на обществена опасност.

**Насоченост на административните нарушения**. Административните нарушения са неспазване и неподчинение на установените административноправни порядки и режим, които осигуряват нормалното и правилното развитие на управленските отношения. Самият факт на неспазване на режима, неизп. на опр.адм. задълж.е дост. основание за заплаха. В значителна част са неправомерни деяния без видим вредоносен резултат ( формални деликти- пресичане на червено без да е станало произшествие).

**Наказуемос**т. Деянията могат да бъдат противоправни и общественоопасни, но да не са наказуеми. Наказуемостта зависи от волята и преценката на законодателя.

**Административен ред за преследване** на административните нарушения (**ЗАНН**, дял 1). Нарушенията се установяват от определени по закона органи на администрацията и се наказват пак от такива органи при следване на специално административнонаказателно производство. 

**Субективна страна - Вина**.

Вината е особено отношение (поведение) на извършителя на неправомерното деяние, обусловено от определено негово психическо състояние (вменяемост). Виновно действащото лице може да ръководи и контролира своите постъпки, дава си сметка за извършваното закононарушение и желае настъпването на неговия неправомерен резултат – **умисъл**; или макар да не си е давало сметка за него и да не е желаело настъпването на резултата, е могло да знае и е било длъжно да знае, че върши нарушение и че вредоносният резултат ще настъпи – н**епредпазливост** (небрежност, немарливост).

Без вина не може да има наказуемо деяние.

**В НП се наказват само умишлените Престъпления, а непредпазливостта се наказва само в изрично предвидените от закона случаи. В АП се наказват, както умишлените, така и непредпазливите, за да не се наказват последните е необходимо това да е изрично предвидено в правната норма.**

Мотивите и целите се индивидуализиращи деянието смекчаващи и отегчаващи вината обстоятелства.

Чл. 8, ЗАНН – не са административни нарушения деянията, които са извършени при **неизбежна отбрана или крайна необходимост**

Приготовлението към административното нарушение не се наказва (чл. 9). Това важи и за опита с изключение на митнически и валутни нарушения, ако това е предвидено в съответния закон.

**Малозначителността на деянието в областта на административното наказание не е основание за отпадане на административното нарушение за разлика от наказателното право**. Деяние извършено в хипотезата на чл. 9, ал. 2 от НК в областта обаче на адм. право ще бъде административно нарушение, колкото и да е ниска степента на неговата обществена опасност.

## Административно наказание.
***Обществено порицание*** (чл. 14, ЗАНН) – има морален характер, засяга неимуществената сфера на лицето, извършило неправомерното деяние; пред трудовия колектив, в която работи или пред организацията, в която членува. 

***Глоба*** – чл. 15 не може да надхвърля определените от специален закон размери (чл. 15, ЗАНН). Тя е парично заплащане на определена сума;

***Лишаване от право да се упражнява временно определена дейност или професия*** – засяга правната сфера на нарушителя, свързана с упражнявана от него определена дейност или професия. Налагането на това наказание може да стане само ако е предвидено в специален нормативен акт; чл. 16 ЗАНН “*Лишаването от право да се упражнява определена професия или дейност се изразява във временна забрана за нарушителя да упражнява професия или дейност, **във връзка с която е извършил нарушението.** Продължителността на това наказание не може да бъде по-малка от **един месец и повече от две години**, а за нарушения, свързани с безопасността на движението при употреба на алкохол или друго упойващо средство - **до пет години.** То **не засяга придобитата правоспособност** освен в случаите, предвидени в съответния закон или указ*”.

**Отнемане в полза на държавата** – не може да бъде налагано отделно от другите основни наказания, а само заедно с тях. Може да се наложи и като допълнително (субсидиарно) административно наказание. Това не е конфискация (нея я има в НП - може да се конфискува нещо, което няма нищо общо с деянието); Административното нарушение трябва да е умишлено.

Имуществени санкции, налагани на юридически лица – чл. 83, ЗАНН. Налагат се в предвидените от закон, указ или постановление на МС или наредба на ОС случаи **за неизпълнение на задължения към държавата или общините**; Освен като парично задължение може да бъде и под формата на лишаване от оборотни средства или имуществени привилегии.

Други административни **наказания – по ЗМВР, ЗУТ**, Указ за борба с дребното хулиганство, **ЗДвП;**

Административното наказание се налага с наказателно постановление (чл. 53 ЗАНН), предполага да е издаден преди това акт за установяване на нарушението.

Когато с едно деяние са извършени няколко административни нарушения или едно и също лице е извършило няколко отделни нарушения, наложените наказания се изтърпяват **поотделно за всяко едно от тях**
