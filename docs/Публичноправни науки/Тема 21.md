---
title: Тема 21
---

# **Тема 21. Понятие, характеристики и принципи на изпълнителната власт.**
## Понятие, същност и правна характеристика
Изясняването на понятието за изпълнителна дейност може да бъде направено от няколко гледни точки.

Едната е чрез **принципа на разделение на властите**. Държавната власт се разпределя между различни държавни институции (органи) с цел да се избегне съсредоточаването ѝ само в една от тях, те взаимно се контролират. Следователно **изпълнителната власт може да се разглежда като реализация на принципа за разделение  на властите**. **Тя има за своя основна задача да провежда политика на държавно управление, да изпълнява вече приетите от законодателя властнически закони.** Само че **не е възможно** законът да уреди докрай всички **възможни житейски хипотези**. Приетият от НС закон е в по-голяма или в по-малка страна **абстрактен** и не може да се изпълни директно от субектите, към които е насочен. Изпълнителната власт превръща „дължимото“ по силата на закона в конкретно поведение като доразвива, конкретизира и детайлизира закона. Поради това изпълнителната дейност се определя като „**дейност по непосредственото практическо осъществяване на функциите и задачите на държавата“.** Изпълнителната дейност представлява изпълнение на волята на законодателя и разпорежда конкретното поведение, което трябва да имат гражданите.

## Особености
Осъществявайки своите правомощия органите на изпълнителната власт могат да създават нови правни норми, които могат да бъдат само вторични (създаването на първични норми противоречи на КРБ)

Органите на изпълнителната власт могат да създават, правни норми само въз основа,  в изпълнение и в рамките на закона.

На свой ред терминът „държавно управление” може да се разглежда в широк и в тесен смисъл. В широк смисъл на думата то е важна съставка на механизма на общественото управление и има включва в себе си всички видове и форми на държавно властническа дейност – към него спадат законодателна, изпълнителна и съдебна дейност. В тесен смисъл понятието изразява дейността на МС.

` `Изразите „държавно управление”, „администрация” и „изпълнителна дейност” са идентични понятия.

## Правна характеристика на изпълнителната дейност.
Изпълнителната дейност се характеризира със следните правни белези:

**Подзаконова дейност** - осъществява се въз основа и в рамките на закона и подпомага осъществяване на целите й.

**Властническа дейност** - осъществява се от компетентен държавен орган и при нея субектите не са равнопоставени.

Може да се прилага **държавна принуда**. Тази властническа дейност е скрепена или обезпечена чрез държавна принуда. Тя може да се прилага пряко от администрацията или да се търси помощта на някои специализирани органи.

Тя е и **творческа дейност** - не е автоматично прилагане на нормите, тъй като държавните органи имат определена свобода на действие и могат да проявяват творчество. Дава възможност на административния орган да прецени във всеки отделен случай кои са **най-подходящите варианти и ср-ва** за издаване на най-правилното управленско решение (особено ясно се вижда при оперативна самост).

Следователно изпълнителната дейност е юридическа подзаконова, властническа и творческа дейност свързана с определени промени в правната действителност чрез която с е решават практически задачи.

## Организация на изпълнителната дейност
Изпълнителната дейност се осъществява от специално натоварени с тази функция държавни органи – органите на изпълнителната власт. Те са организирани в строга йерархия, при която по-долустоящите органи дължат подчинение на тези над тях, а горестоящите могат упражняват контрол за целесъобразност и законосъобразност. Всеки орган действа и в своята компетентност, която е изрично установена от закон – те действат за определен район, определено време и за определени дейности – общите компетенции са по изключение.

## Осъществяване на изпълнителната дейност
Оперативна самостоятелност и обвързана компетентност.

Компетентността включва **конкретна дейност за чието извършване изпълнителните органи са изрично овластени от закона**. Компетентността на държавните органи при решаването на конкретни въпроси има предели, които се очертава по два начина:

**Обвързана компетентност** - това е **правото и задължението** на изпълнителните органи при наличието в предвидените в хипотезиса на правните норми факти **да вземе онова решение, което нормата предвижда като единствено законосъобразно**. Правната норма сама определя какво решение да вземе органът, кога да го вземе и по какъв начин да го изрази. Тя **не дава възможност на изпълнителният орган да преценява дали, кога и как да издаде административен акт.** Всяко друго решение на органа ще бъде правно нарушение.

Оперативна самостоятелност - възможността на изпълнителния орган в установени от закона предели да избере между многото варианти на решения, които са еднакво законосъобразни, онова което е най-целесъобразно в конкретния случай. Правната норма очертава една рамка на действие върху която държавният орган може да преценява дали да вземе едно или друго решение.

Форми на изпълнителна дейност:

1. **правотворческа** (нормотворческа) – само вторична;
2. **правоприлагаща** – активна администрация по издаване на общи и индивидуални административни актове;
3. **правозащитна** – разрешаване на правни спорове, свързани с функциите на администрацията, включително налагане на санкции за неизпълнение, нарушение на административни задължения.
4. **договорна** – сключване на споразумения и договори от името на администрацията, като страна по частно правни отношения.

## Принципи на изпълнителната власт
**Законност –** Общ за правната система, включително в административното право. Законосъобразността е критерии за редовност на административния акт.

**Целесъобразност –** Свързва се с ефективност на държавното управление – да вземе най-целесъобразното решение в рамката на закона. Целта е да има по-голяма добавена стойност от управлението за народа.

**Йерархичност –** Системата на държавните органи е изградена йерархично. Всеки орган трябва да действа в рамките на своята компетентност в системата и е пряко подчинен на този над него – той има ръководни и контролни правомощия.

**Непрекъснатост –** Изпълнителната власт се упражнява непрекъснато – този принцип обезпеча нуждата от сигурност и стабилност.

**Публичност и прозрачност –** Дейността на органите на изпълнителна власт се осъществява при максимална публичност и прозрачност – достъп до обществена информация, общественост.

**Отговорност за вреди –** отговорността за вреди според закона – целта е превантивно въздействие върху администрацията.

