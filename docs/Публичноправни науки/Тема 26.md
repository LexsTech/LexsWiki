---
title: Тема 26
---

# **Тема 26. Административен акт**

Определение: Властническо волеизявление на орган на държавно управление (или приравнен нему друг орган), издадено въз основа и в рамката на закона, което едностранно предизвиква правни последици в сферата на изпълнителната дейност и което при необходимост може да бъде приведено с помощта на държавната принуда. 

Според изложената дефиниция :

**Властническите волеизявления** на администрацията черпят силата си от закона и са изцяло подчинени на закона. От това следва, че и административният акт е винаги **подзаконов акт**, което го отличава от закона. Юридическата сила на актовете на държавно управление е по-ниска по степен от тази на закона. 

**Волеизявление на орган на административна власт**. Такива органи са поначало органите на държавно управление, определени по конституцията и законите (МС, министри, ръководители на ведомства, областни управители, кметове и др.). Не са редки случаите обаче, когато властнически правомощия в сферата на държавно управление се предоставят по закона и на други държавни органи (органи на властта, съда и прокуратурата). 

**Едностранно предизвиква юридическите промени, към които е насочено**. Правоотношенията, които тези актове пораждат, се появяват веднага след извършване на волеизявлението, независимо от съгласието на адресата на административния акт.

**Юридически акт** – то предизвиква и установява предвидените в правната норма правни отношения и свързаните с тях субективни права и правни задължения. Характеристиката на административния акт като юридически акт не се свързва с вида на правоотношенията и последиците, които той предизвиква. Те могат да бъдат в областта административното право, гражданското, трудовото и т.н.(напр. с издаване на заповед за настаняване в жилище – възникват отношения между наемател и наемодател. Във всички случаи, когато става дума за т.нар. административни актове с гражданскоправни последици, последните винаги се предшестват и съпътстват от определени административни правоотношения и последици, които гарантират и охраняват тяхното нормално проявление. 

**Възможността за принудителна изпълняемост** при необходимост е последният съществен белег на административния акт. Тя се проявява в случаите, когато предписаното от закона и установеното с акта на поведение на адресата му не бъде проявено и не се стигне до изпълнение на административноправните задължения. Принудителните действия, които са необходими, за ефективното изпълнение, ще бъдат предприети пряко от заинтересованата администрация по пътя на пряката акция без намесата на съда.

**Видове административни актове (AA**)

В зависимост от критериите за делене, АА биват различни видове. 

Според това дали съдържат или не административни норми биват нормативни и ненормативни. 

Нормативните съдържат общозадължителни правила за поведение, подзаконови норми. Издават се от оправомощените административни органи - МС, министри и ръководители на централни ведомства, общински съвети. Тези правомощия не могат да се делегират. Нормативните административни актове са: постановление, наредба, решения, инструкции и др. Нормативните актове се отнасят до неопределен брой адресати и се прилагат **нееднократно**, а докато актовете са в сила чл. 13 ЗНА – **ако се отмени закона, въз основа** на който са издадени и този акт ще загуби сила, стига да не е разпредено др.

**Ненормативните** АА биват общи (ОАА) и индивидуални (ИАА). 

**ИАА** съдържат **конкретни волеизявления** на административния орган, насочено спрямо **конкретен адресат**. Индивидуализирано е конкретно съдържание на това правоотношение (административен орган и адресат) - права и задължения. **Индивидуализацията е двойна спрямо адресата и визираните в акта правни последици**. С тях се разрешава, отказва, забранява или предписва конкретно, обикновено с еднократното му изпълнение, действието му се изчерпва напълно, освен ако не е за по-дълъг период от време.

**ОАА** съдържат **конкретна волеизявления** спрямо **неопределен брой адресати**. Това за заповеди. В някои случаи адресатите са ограничени до определени категории правни субекти - студенти, учители, пенсионери, водачи на МПС. Вместо да дава нареждания на всеки от тази група персонално, за управленска икономия се издава общо нареждане до всички правни субекти от тази **категория.** Той се състои от индивидуални нареждания. С изпълняването им от всеки отделен адресат актът преустановява действието му по отношение на него. (Ако между адресатите няма взаимовръзка. Ако между тях има, актът трябва да се изпълнява цялостно и не се разпада на нареждания). Общите АА се разглеждат като сбор от ИАА, чийто адресати са групирани по общ за тях белег.

В зависимост от насочеността на волеизявлението на административния орган – авторът на акта, те биват констативни, декларативни и конститутивни. 

**Констативните** АА – **констатират и удостоверяват факти с правно значение**. Констативните актове в широк смисъл на думата включват констативни актове в тесен смисъл на думата (акт за установяване извършването на административно нарушение) и удостоверителни актове (документи).  **Без издаване на констативен не може да се издаде истинският АА** (напр. уверение, че лицето е студент). Обикновено констативните актове служат като правна основа за издаване на конститутивни актове. *Когато е така, липсва процесуален интерес и констативния акт не може да бъде обжалван (той нищо не постановява и не подлежи на пряко изпълнение).*

**Декларативните АА** (актове-решения) **признават или отричат съществуването на едно право или задължение, възникнали преди самото издаване на акта** (по силата на закона). Патент за направено откритие. Административен орган е длъжен да ги издаде, когато са налице условията. При декларативните има ретроактивно (обратно действие) – на адресатите има се предоставят права от момента на възникване на условията за тях, а не от издаване на акта.

**Конститутивните** АА (разпоредителни) **създават непосредствено права и задължения за адресатите и подлежат на пряко изпълнение**.

Според инициативата за издаването на административни актове се делят на такива, издадени по инициатива на своя автор, на висшестоящия административен орган, на прокурор, гражданин или организация на граждани. 

Според характера на съдържанието им, административните актове биват 

- **престационни** – **възлагат задължения** – данъчно облагане, събиране на такси и мита. 
- **облагодетелстващи –** **предоставят права и привилегии на адресатите си** (пр. на стипендия).
- **заместими –** заместват задължение

Според процедурата за издаването им биват административни актове **по общата (запазена**) и **по специална клауза (например издавеното на патент).** 

Според формата на волеизявлението биват **писмени, устни, конклудентни и презумитивни**  (мълчаливи откази)

Според това дали адресатите са вътре или извън държавната администрация, АА биват:

- вътрешни – адресирани до субекти, пряко подчинени на органа, които издава акта
- външни- засягат пр. субекти, които се намират вън от подчинението на органа, който ги е издал (пр. засягат граждани).

Според обхвата на териториалното им действие : с национално, регионално, областно, общинско действие. Според инициативата за издаване- такива, които се **издават служебно** и такива, която се издават **при поискване**.
## Действие на административните актове
Понятие – С административния акт се извършва едностранно властническо въздействие върху обществените отношения. По силата на административния акт настъпва определена правна промяна в сферата на неговия адресат. Те пораждат действие само ако отговарят на условията за законосъобразност.

Обхват на действието на административният акт:

По време – нормативните административни актове действат от тяхното обнародване и изтичането на три дневен срок или друг предвиден в закона – може и да няма срок. Индивидуалните и общите административни актове влизат в сила от момента на тяхното издаване или от точно определен момент, когато актът е облагодетелстващ, той влиза веднага.

В пространството – актове издадени от централни органи на изпълнителната власт действат на територията на цялата страна, ако не е уговорено друго. Териториалните за тяхната територия.

Спрямо лица – адресатите на акта и страната, която го е издала.

Прекратяване на действието:

- с изпълнението
- изтичането на срока му
- със смъртта на лицето, което е негов адресат
- с отпадане на интереса
- при отмяна
- с оттеглянето му от административният орган, преди да влезе в сила

Мълчалив отказ: не произнасянето на административният орган в срок се смята за мълчалив отказ да се издаде актът. Приравнява се на изричния отказ – дава възможност за оспорването му. Ако бъде отменен по съдебен ред се смята за отменен и изричния отказ.

Мълчаливо съгласие: по изключение. При него подаденото искане административния акт, който е издаден от органа, затова следва същия да е коректно попълнен откъм съдържание. Не могат с него да се създават задължения или да се засягат права на лица различни от заявителя.

## Недействителност на административните актове
Условията за **правовост на АА** по същество обхващат **2 групи условия** : едните осигуряват **законовия статут на АА** - условия за законосъобразност, а другите - техния **правилен статут** условия за целесъобразност. Принципът на правовост включва в себе си както принципа на законност, така и принципа на правилност на АА. Издаваните АА при условията на **оперативна самостоятелност** трябва да отговарят и на двете условия за правовост - законност и правилност. А издаваните АА при условията на **обвързана компетентност** трябва да отговарят само на условията за законност. Законодателят е постановил изрична забрана на съда и прокуратурата да разглеждат искания за проверка на АА при условията на оперативна самостоятелност, поради неправилност. **Прокурорският и съдебен контрол върху АА е само за законност.** Останалите контролни субекти обаче, са длъжни да извършват цялостна проверка на правилния статут на оспорения акт. Ако не го направят, ще се счита ,че контролният орган е нарушил закона. 

**Условията за законност** на АА са 5 : 

1. Компетентност;
2. Нарушаване на материалноправна норма;
3. Нарушаване на процесуалноправна норма;
4. Законова цел;
5. Законова форма.

**Условията за правилност** на АА, издавани в условията на оперативна самостоятелност, са 3 : 

1. АА да е издаден при упражняване на лична **компетентност и правомощие**. 
2. АА да е издаден във **време**, съобразено с конкретните обстоятелства. 
3. АА да е издаден със **съдържание**, обусловено от конкретните условия и обстоятелства. 

**Да се прави разлика между ЦЕЛЕНАСОЧЕНОСТ и ЦЕЛЕСЪОБРАЗНОСТ** 

**Целенасочеността** е едно от условията за законосъобразност, елемент от правното съдържание на акта,  ако не е целенасочено то няма да е законосъобразно. 

**Целесъобразността** е вън от 5-те условия,  тя е елемент на правилността. Целесъобразността на издадения при упражняване на дискрекционна власт  АА винаги  е ориентиран към целта, която този акт трябва да преследва по закон, но тя не винаги в еднаква степен я постига. Поради това и всеки такъв акт ще е повече или по-малко постигнал тази законова цел, т.е. той ще е по-малко или повече целесъобразен. Затова целесъобразността е израз на правилното виждане и постигане на тази цел от служебното лице, което го издава.

**Компетентност**: АА трябва да бъде издаден от онзи орган на администрацията, който притежава необходимата за това компетенция. Властническо правомощие на **определен по закон** **орган** да може само той за **определени случай**, в **определени териториални предели** и за **даден период от време** да издава предвидените актове на държавно управление. **Персонална, материална, повременна компетенция**. Предоставената от закона компетенция **не може да се преотстъпва** (делегира) освен в предвидените от закона случаи. Притежаващият компетентност да издава АА е правно задължен да използва това свое право, щом са налице предпоставките, предвидени в хипотезата на приложимата правна норма. Бездействието би било нарушение на служебните им задължения. **При всички случаи АА, издаден от некомпетентен по степен орган, е нищожен!**

**Съобразяване с целта на закона** - това означава, че при издаването на АА, авторът трябва да вложи само тази цел, която законодателят желае да бъде постигната. Тази цел, която във всички случаи следва да бъде законовата цел, може да е поставена във всяка правна норма, във всеки правен акт, съдържащ правни норми. И материалноправни, и процесуалноправни. И **целенасочеността**, и целесъобразността са все елементи от правното съдържание на АА, с тази разлика, че правното съдържание на целенасочеността осигурява законовия статут на АА, правното съдържание на **целесъобразността** - правилния статут на АА, който е също част от единния правен статут на АА изобщо. Целесъобразност е ориентирана към целта, която този акт трябва да преследва, но невинаги в еднаква степен я постига.

**Законосъобразност по** **същество** - авторът на АА трябва да е вложил в него такова съдържание, каквото законодателят е предписал. Това предполага да се приложи тъкмо **подходящата за случая материалноправна норма,** а не някоя, в това число и прекратила правното си действие. Чрез спазването на това условие, се осигурява **адекватно предметно съдържание на АА** и адекватно волеизявление , което те трябва да съдържат. Резултата от спазването на това условие, е възникване на такива правни отношения и последици, които са в пълен синхрон с приложимата материална правна норма. А това осигурява важна част от единния законов статут на АА. 

**Законова форма** АА трябва да има точно такава форма на външно изразяване, каквато законодателят е предписал. Формата е **външен израз на волеизявлението**, което съставлява съдържанието на един АА. Тя може да бъде **писмена, устна, конклудентна или презумптивна. По правило формата на АА е писмена**.

**Законово производство** - става дума за спазване на **законно предписаната процедура**- производствения ред **при издаване на АА**. Тази процедура трябва да се спазва от органите, компетентни да издават съответните АА. Предписаната процедура се съдържа в правните източници на административно-процесуално право.

Кумулативно дадени тези условия обуславят законосъобразността на актовете.

- да е издаден от компетентен орган;
- в предписаната от законна форма
- да са спазени материалноправната
- процесуалната разпоредби по издаването им
- да е съобразен с целта, която преследва закона.  

**Неспазването на тези условия винаги ще води до недействителност на административните актове**.

**Правната недействителност на АА** съставлява негативна правна последица. **Не всеки дефект, порок на АА води до тяхната недействителност**. Ако порокът е резултат на съществено нарушение на правния статут и дава отражение върху съдържанието на волеизявлението, съдържащо се в АА, то той води до недействителност на АА Важно значение има също **в каква степен всяко от условията за правовост не е спазено**, т.е. степента на порока. Ако степента на порока е висока, то и степента на недействителност на административния акт е висока. **Недействителността е резултат и правна последица на порока**.

Според степента на порока, недействителността бива **пълна и непълна**. **Пълната** недействителност се нарича **нищожнос**т. **Непълната** се нарича **унищожаемост**. Деленето се извършва само по степента на порока, а не според видовете дефекти (петте изисквания за законност и трите за правилност). Всяко не спазено условие за правовост може да доведе както до унищожаемост, така и до нищожност на акта. **Нищожният акт не поражда правни последици**. 

**Унищожимият акт** **поражда предвидените в него последици** още от момента на неговото издаване. Той има презумпция за законност, и правилност. Важен въпрос е намирането на надежден критерий за определяне кога един административен акт е нищожен и кога унищожаем при всяко едно от необходимите условия за правовост. Когато става дума за материална компетентност, нищожен ще актът, издаден от **лице без компетентност** да издава актове с такъв предмет. Ако обаче този акт е издаден от висшестоящия орган (било с обща компетентност, било централен), то актът ще бъде унищожаем. Той може да бъде отменен и издаден наново от административния орган, притежаващ специална предметна компетентност за това. При обратния случай (акт издаден от орган със специална компетентност, когато се иска обща), издаденият акт ще бъде нищожен. По същия начин стои въпроса и с неспазване на условието за персонална компетентност. Актовете могат да бъдат нищожни и унищожаеми според мястото на административния орган, издал акта в административната йерархия.

По отношение на изискването за **законосъобразност по същество**, актът може да бъде нищожен или унищожаем според това д**околко има пълна или частична липса на обстоятелствата, посочени в хипотезата на приложимата правна норма**.

**Неспазването на изисканата форма** също може да доведе до нищожност или унищожаемост на административния акт в зависимост от степента на липсата й. **Липсата на мотиви води само до унищожаемост.**

**Неспазването на законовото производство (процедурата)** по издаването на административния акт също може да доведе както до неговата нищожност, така и до унищожаемостта му. Критерий е степента на порока. 

**Неспазването на целта на закона** също води до нищожност или унищожаемост на издадения административен акт. Критерий за това е дали административния акт се използва за постигане на противообществена или дори престъпна цел или за общополезна цел. При втория случай той ще бъде силно унищожаем. 

**По отношение на условията за правилността на административните актове** – тук критерий е до каква степен те отговарят **адекватно** на въпросите **дали** да бъде издаден акта, **кога и как, какво да съдържа**. Недействителните актове не бива да бъдат търпени. Това е в интерес както на администрацията, така и на обществото и отделния гражданин. Нищожния акт не поражда правни последици, но ако адресатът го изпълни се появяват фактически последици. Правно средство за ликвидиране на тези физически последици е **обявяването му за нищожен**. Това може да стане **по всяко време от всяко лице**. Унищожаемите актове, макар и с нарушен правов статут изграждат правни последици и адресатите им трябва да ги изпълняват. 

Законодателят установява къси срокове за **оспорване** на тези административни актове. Организира се контролен процес, в рамките на който се извършва **проверка за наличие на пороци**, водещи до унищожаемост на акта и ако се установят такива се отстраняват. Актът или се **отменя (пълно или частично**) или се **изменя**. Може да се спре изпълнението му. Решението за възстановяване на правовия статут на унищожаемите актове има сила за в бъдеще – екс нужди. Решението само за административния акт е за напред и заличава с обратна сила всички неправомерни последици от акта. На тази основа засегнатите субекти могат да търсят **обезщетение за вредите**. ***Ако е подаден иск за обявяване на нищожност на един акт, а в процеса на контролното производство контролен орган установи, че това е унищожаем акт, той ще го отмени или измени, само ако жалбата или протестът са издадени в срок***. Решението за **обявяване нищожността** на административните актове има силата (отправно действие) **от момента на издаване на нищожния акт (обратно действие**). На тази основа заинтересованите лица могат да искат пълно възстановяване на фактическото положение. 

Правният контрол на неправилните административни актове бива административен, парламентарен, самоуправленски, в резултат на който се стига до юридически последици по отношение на главния им статут.

**Нищожност на АА**: свързва се с дълбоко, **тежко , съществено нарушение на изискването за законност**. Такъв акт не поражда преследваните от автора му правни последици. Нищожният АА - липса на АА. **Необходимо е нищожността да се констатира от надлежен орган.** **Няма давност за нищожност**. **Съдът и прокуратурата следят служебно за нищожност на АА**. Нищожен е АА, издаден от некомпетентен орган или когато не е спазена предвидената от закона съществена форма. Унищожаемост на АА: издаден от компетентен административен орган, който привидно е законосъобразен, но в издаването му е допуснато нарушение на някои от изискванията. Най-често при превишаването на власт, при превратното упражняване на власт или при неспазване на закона по същество. За разлика от нищожния, унищожаемият АА поражда визираните в ПН последици и подлежи на изпълнение - той е валиден, но оспорим АА. Той следва да бъде отменен или изменен с нов акт. Това може да стане само при спазване на сроковете за оспорването му. **Нищожен ще бъде АА, който нарежда извършването на явно престъпление или нарушение**. Нищожен е АА, издаден от лице, което не е орган, или от некомпетентен орган. **Нищожност ще има и когато адресатът или обектът не съществуват, или когато се нарежда извършването на нещо невъзможно**.

