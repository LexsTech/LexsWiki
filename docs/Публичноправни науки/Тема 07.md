---
title: Тема 07
---

# **Тема 7. Конституционни основи на икономическата система. Принципи и форми на собственост.**
## Конституционни основи на икономическата система
Икономическата система се изражда въз основа на обществените отношения, които възникват по повод на собствеността.

КРБ установява и регулира основните положения и принципи на икономическата система, на нейната организация, функциониране и отношения. Икономическата система обуславя характера на политическата организация на обществото и е основа на държавата и на публичната власт. Тя е **съвкупност от обществените отношения, които възникват по повод на собствеността**.

**Собствеността** е отношение между хора, групи от хора, публични или стопански институции, което възниква във връзка с разпореждането, владението и ползването на материални и нематериални блага. Правната основа на икономическата система е уредена на в гл. 1 “Основни начала” на Конституцията. Конституцията не регулира всички отношения в сферата на икономиката. Тя установява само основните положения и принципи на икономическа организация и функциониране. Сега действащата Конституция /1991г/ поставя юридическа основа за прехода от планова (социалистически тип) към пазарна (капиталистически тип) икономика. Правните основи на икономическата система са уредени в **чл. 19** от Конституцията. Според **ал. 1** икономиката на Република България се основава на свободна стопанска инициатива. **Ал. 2**. Законът създава и гарантира на всички граждани и юридически лица еднакви правни условия за стопанска дейност като предотвратява злоупотреби с монополизма, нелоялната конкуренция и защитава потребителя. **Ал. 3.** Инвестиционната и стопанска дейност на българския и чужд гражданин и на ЮЛ се закриля от закона. **Ал. 4.** Законът създава условия за коопериране и други форми на сдружение на гражданите и ЮЛ за постигане на стопански и социален напредък.

Всички граждани и ЮЛ са абсолютно равноправни. Равноправни са не само българските граждани, но и чуждестранните лица.

Въпреки това има сфери на дейност, които са защитени, от държавен монопол. Ограничава се конкуренцията посредством закона за защита от конкуренцията, както и закона за защита на потребителите и Комисиите към тези два закона.

## Форми на собственост.
Конституцията регламентира две форми на собственост – частна и публична, като в чл. 17 ал. 2. КРБ законодателя е възприел критерия за разграничаване на формите на собственост съобразно субектите (носители) на правото на собственост. Субекти на частна собственост са ФЛ и ЮЛ. Субекти на публична собственост са публично-правните институции.

Разликите между тях са: 

- по **предназначението** – публичната собственост е за общо ползване, докато частната е за лично ползване;
- по **начина на използване** – публичната собственост може да се предоставя на други правни субекти чрез ***концесия***, докато частната собственост може да се продава и отдава под наем;

Публичната собственост не може да бъде предмет отчуждаване и с нея не може да се извършва разпореждане. В чл. 18 на Конституцията са изброени обектите, които са изключително държавна собственост – Подземните богатства, крайбрежната плажна ивица, републиканските пътища, както и водите, горите и парковете с национално значение, природните и археологическите резервати, определени със закон, са изключителна държавна собственост.

Според чл. 17, ал. 2 от Конституцията “собствеността на държавата и общините е публична и частна”. Субекти на **публична собственост** могат да бъдат само тези, които притежават държавновластнически правомощия (империум). Публичната собственост се отличава със социалното си предназначение и с това, че държавата сама, чрез властнически средства я защитава. Публична собственост са обектите, които са обявени за изключителна държавна собственост, обектите, върху които държавата осъществява суверенни права и тези, върху които е установен държавен монопол. Изключителна държавна собственост са обектите, изброени в чл. 18, ал. 1 Конституцията:

- **континенталният шелф** и в изключителна икономическа зона за проучване, разработване, използване, опазване и стопанисване на биологичните, минералните и енергийните ресурси на тези морски пространства
- върху **радиочестотния спектър** и позициите на геостационарната орбита.

Със закон може да се установява държавен монопол върху ЖП транспорта, националните пощенски и далекосъобщителни мрежи, използването на ядрена енергия, производство на радиоактивни продукти, оръжия, взривни и биологически силно действащи вещества. Според Конституцията (чл. 17, ал. 4) режимът за управление и стопанисване на обектите държавна и общинска собственост се определя със закон – З. за държавната собственост и Закон за общинска собственост. Те определят статуса на тази собственост – техните обекти и начините за стопанисване и управление.

**Частна собственост** - преобладаващо това право принадлежи на граждани и частни ЮЛ. В условията на пазарна икономика гражданите и частните ЮЛ са равнопоставени с държавата и общините в гражданския оборот. Частната собственост е неприкосновена (чл. 17 ал. 3) - правото на собственост и наследяването и се гарантира и защитава от закона. Недопустимо е всяко незаконно посегателство върху нея. Но не всяка частна собственост е неприкосновена, а само придобитата на законно основание. Правото на частна собственост не е абсолютно, то може да бъде ограничавано в съответствие с разпоредбите на чл. 17 ал. 5. Принудителното отчуждаване на собствеността за държавни и общински нужди може да става само чрез определен закон и след предварително и равностойно обезщетение. 

Конституционни основи на правния режим на земята. Конституцията определя специално внимание на земята, като обект на собственост. В декларативен стил КРБ провъзгласява, че земята е основно национално богатство. За разлика от другите обекти на собственост, земята не може да се увеличава. Затова е поставена под особена закрила на държавата и обществото. Обработваемата земя се използва само за земеделски цели и промяната на нейното преназначение се допуска само по изключение, при условия и ред определени със закона. Чужденците и чуждестранните ЮЛ не могат да придобиват право на собственост върху земя, освен при наследяване по закон. В този случай те следва да прехвърлят собствеността си на български гражданин или ЮЛ. Те могат да придобиват право на ползване, право на строеж и др. вещни права при определени със закон условия. С оглед присъединяването на РБ към ЕС чл. 22 КРБ, уреждащ тази материя, бе изменен: 

**Чл. 22**. (1) Чужденци и чуждестранни юридически лица могат да придобиват право на собственост върху земя при условията, произтичащи от присъединяването на Република България към Европейския съюз или по силата на международен договор, ратифициран, обнародван и влязъл в сила за Република България, както и чрез наследяване по закон.

(2) Законът за ратифициране на международен договор по ал. 1 се приема с мнозинство две трети от всички народни представители.

(3) Режимът на земята се определя със закон.
