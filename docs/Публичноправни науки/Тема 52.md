---
title: Тема 52
---

# **Тема 52. Правен режим на данък добавена стойност и акцизи**
## Понятие и характеристика за данък върху добавената стойност
Характеристиката на ДДС включва на първо място всички белези на данъците като вид публично държавно вземане. 

Можем да определим ДДС като субективно право на държавата да получи повтарящо се или еднократно парично плащане от данъчнозадължените лица, преразпределено чрез бюджета, установено със закон като безвъзмездно, невъзвръщаемо. 

Специфичните белези на ДДС го характеризират като републикански, всеобщ, косвен, многофазен, некумулативен, пропорционален, местен, месечен.

Данъкът **облага потреблението** и е от групата на оборотните данъци. Той е установен във всички държави-членки. В рамките на пазара функционира обща система на ДДС, чието изграждане започва с първа и втора директива от 1967 г. И при изработването на тази система е възприет така наречения потребителски модел на данъка, при който личните разходи се облагат чрез прилагане на кредитния или фактурния метод. 

Българският модел е изграден аналогично. За първи път данъкът е установен като данък на потреблението през 1994 г. След приемане на първия ЗДДС, беше отменен Закон за данъка в/у оборота, с който дълги години данъчната система функционираше. До приемането на действащия ЗДДС, в сила от 01.01.2007 г., са били приемани и са действали няколко закона със същото наименование. 

Източници, които установяват данъка: ППЗДДС и Директива 112/28.11.2006 г. относно общата система на ДДС. 

Към настоящия момент, на една стока може да бъде налагано както ДДС, така и акциз. За разлика от времето, когато потреблението се е облагало с данък върху оборота и съществуваше акциз като косвен данък. Ако стоката се облагаше с акциз, за нея не се дължеше данък върху оборота. 

ДДС е **косвен данък**. Характерното е, че същинското данъчно правоотношение по повод плащането на данъчния дълг възниква между държавата и потребителите на стоки и услуги, които определяме като субекти на данъчното задължение или още като фактически платци на данъка. Това правоотношение обаче, за да се реализира, е необходимо едно трето лице, което може да бъде търговец, производител – той начислява, удържа и събира данъка, което го характеризира като данъчнозадължено лице или още като юридически платец на данъка. Плащането на данъчния дълг засяга имуществената сфера на фактическия платец, а юридическият платец само администрира.

При преките данъци, доходите се облагат директно чрез изземване на част от дохода под формата на данък, докато при косвените данъци доходите се облагат индиректно, чрез облагане на потреблението.

Разграничение може да се търси и по отношение на механизма за облагане на доходи. При преките данъци всички задължения за деклариране на доход, самоначисляване и внасяне, са задължение на данъчните субекти, тоест при тях се появява сливане м/у данъчен субект и данъчнозадължено лице. При косвените данъци това са два различни правни субекта – потребителят понася данъчната тежест, а всички действия по събиране на данъка са възложени на търговците, на производителите, на регистрираните лица. 

Косвените данъци биват два вида: всеобщи и специфични. ДДС е **всеобщ**, тъй като с него се облага потреблението на всички стоки и услуги, освен тези, освободени от облагане със закон. 

В ЗДДС, в глава 4, освободени доставки и придобивания са изброени изчерпателно всички доставки на стоки и услуги, които отговарят на критериите за облагаемост, но поради социални и икономически съображения са освободени от облагане. Като например- доставките, свързани със здравеопазване, с образование, със социални грижи, с култура и др. 

Акцизите са специфичен косвен данък, тъй като с акциз се облагат много малко стоки и услуги – алкохол, тютюневи изделия, енергийни продукти, които се определят като акцизни стоки. 

Косвените данъци също така се делят на многофазни еднофазни. **Многофазните** данъци, какъвто е ДДС, се начисляват по цялата верига на реализация на една стока или услуга, независимо през колко етапа преминава тя. С ДДС се облагат поредица от сделки, чрез които една внесена или произведена в страната стока стига до потребителя. При всяка една от тези сделки се начислява ДДС в/у пълната цена на стоката и услугата. 

Втората група са **еднофазните** данъци. Данъкът се начислява еднократно при вноса или ***при крайното потребление*** (акцизите).

Многофазните се разделят на два вида: кумулативни и некумулативни. ДДС е **некумулативен**, тъй като механизмът на данъчния кредит позволява, независимо че на всеки етап от реализацията данъкът се начислява на пълната цена на стоката или услугата, по същество да се облага само новосъздадената на този етап стойност.

Следваща характеристика е, че ДДС е **месечен данък**. При месечните данъци- разликата спрямо годишните е към кой момент технически е възможно да се определи окончателен размер на данъчно задължение. При годишните данъци това е краят на данъчната година (корпоративен, местните и т.н). При ДДС в края на всеки данъчен период се определя размерът на данъчно задължение по ДДС или, ако резултатът за периода е ДДС за възстанояване, сумата на подлежащия на възстановяване данък. 

Данъкът е **пропорционален**. 

**Ставката** е постоянна величина и не зависи от размера на данъчната основа. Приходите от ДДС постъпват в републиканския бюджет. В бюджета на ЕС постъпват приходи от ДДС от всяка държава в размер на 0,3%, начислен през годината. 

## Субект на данъка
Юридическите платци на данъка. Това са лицата, които администрират данъка. Те внасят, удържат. 

**Данъчнозадължено лице** е понятие, дефинирано в чл.3 от ЗДДС и най-общо можем да го определим като лице, което извършва независима икономическа дейност, без значение от целите и резултатите от нея. В чл.3, ал.2 е легалната дефиниция на понятието “независима икономическа дейност”. Така дефинираното понятие включва в кръга на данъчнозадължените лица всички архитекти на свободна практика, юристи, лекари ит.н. Всяко лице, което извършва такава дейност, е с качеството данъчнозадължено лице. Не е независима икономическа дейност дейността, осъществявана по ТПО или приравнено на него и дейността на ФЛ по управление и контрол. Не са данъчнозадължени лица държавата, държавните и местните органи, с изключение на случаите, визирани в чл.3, ал.5 от Закона. 

На следващо място, за да бъде част от механизма на данъка, данъчнозадълженото лице трябва да бъде **регистрирано** за целите на ЗДДС. Регистрацията е част от общата данъчна регистрация по ДОПК и е условието, без което едно данъчнозадължено лице не може да има права и задължения по ЗДДС, респективно не е длъжно да начислява данък и няма право на данъчен кредит. 

Регистрацията по ЗДДС е три вида. Задължителна, доброволна и по инициатива на приходен орган. 

**Задължителната** регистрация е предвидена в чл.96 от Закона за всяко данъчнозадължено лице, с облагаем оборот над 50 000лв за период от не по-дълъг от 12 последователни месеца. 

**Доброволната** по чл.100 дава възможност на всяко данъчнозадължено лице, при което не са налице условията на задължителна регистрация, да се регистрира. 

**По инициатива на приходен** **орган** – чл.102. То замества липсата на регистрация по чл.96 (задължителна такава), когато в хода на последващ контрол (ревизия, проверка), се установи, че данъчнозадълженото лице е било длъжно да подаде заявление за регистрация, но не го е направил. Ще понесе адм.санкция и с ревизионен акт може да се определи размер на данъка, който те е трябвало да внесат след регистрация, ако бяха подали своевременно заявление за регистрация. 

Законът познава и няколко **специфични случаи** на регистрация: 

- при дистанционна продажба на стоки по чл.98; 
- задължение за регистрация при вътреобщностно придобиване; 
- в резултат на преобразуване по чл.132; 
- въведена е регистрация на чуждестранно лице, което не е установено в страната, но има обект на територията на държавата, от който извършва икономическа дейност –  той е длъжен или може да се регистрира чрез т.нар ***акредитиран представител***.

Кои лица могат да бъдат акредитирани предствители? Чл.135 от ЗДДС. Акредитираният представител отговаря солидарно и неограничено за задълженията по този закон на регистрираното чуждестранно лице.

За **дата на регистрацията** се смята датата на връчване на акта за регистрация. 

**Прекратяване** на регистрацията или дерегистрация също е три вида: задължителна, по избор и по инициатива на приходен орган. Основанията са  в чл.107 от ЗДДС. По избор –  чл.108 и в чл.110 –  по инициатива от приходен орган. 

## Обекти на облагане
- доставка на стоки и услуги, когато са възмездни и с място на изпълнение на територията на страната; 
- възмездните вътреобщностни придобивания с място на изпълнение на територията на страната; 
- внос на стоки, както и посочените в чл.2, т.3 и 4 от Закона обекти на облагане. 

Понятията вътреобщностно придобиване и вътреобщностна доставка се появиха след 2007г., след присъединяване на България в ЕС. Стока от Македония към България е внос, а от България към Македония- износ. Докато стока от България към Гърция- имаме вътреобщностна стока. Правилата за начисляване на данък в тези случаи са различни и затова законът ги въвежда като различни обекти.

В закона се съдържат легални дефиници на понятията стоки и услуги- чл.5 и чл.8, доставка на стоки- чл.6, доставка на услуги- чл.9. 

За да бъде обект на облагане, доставката на стока или услуга трябва да е **възмездна** и облагаема. Третото условие- мястото на изпълнение на доставката на стока и услуга е да е на територията на страната. Правилата за определяне на мястото на изпълнение- разпоредбите от чл.17 до чл.24 вкл. Въведени са различни правила в зависимост от това дали се изпълняват доставка на стоки на кораби, влакове, самолети и т.н. Има разлика в зависимост от това, дали получател е лице, регистрирано по ДДС, дали е в рамките на Общността ит.н. Ако липсва едно от трите условия, то те са необлагаеми. 

Следващ обект е **вътреобщностно придобиване с място на изпълнение на територията на страната-** чл.13 от Закона. Тук имаме разпореждане и получаване на стока, която се изпраща или транспортира от територия до територия на ДЧ. Не са случаи на ВОП изброените в чл.13, ал.4 хипотези. 

Третият обект- **внос**- чл.15 от ЗДДС. Данъкът се начислява от митническите органи и се внася след преминаване на стоката от границата.

Каква е разликата между необлагаемите доставки, освободени доставки и облагаемите с нулева данъчна ставка. При необлагаемите – регистрираното лице доставчик няма задължение да начисли ДДС, тъй като липсва един от трите елемента за облагаемост на доставката. При освободените доставки и облагаемите с нулева данъчна ставка – в бюджета не постъпва данък. Tези с нулева данъчна ставка – дават право на доставчика да ползва данъчен кредит от доставчика, начислен му от предишни доставчици. А при тези с освободени – нямат право на такъв кредит.

## Механизъм на ДДС. 
Това е специфична процедура по определяне на размера по задължението за ДДС, която включва **начисляването** на данъка и **упражняване правото на приспадане** на данъчен кредит (да се внимава ако се пита елемент на данъка или елемент на механизма на данъка).

Елементите на механизма са:

- **Изискуем данък** (в случая ДДС) по повод, на който се разглежда процедурата за **начислвяане** на ДДС, при който се разглежда предпоставките за упражняването на правото приспадане на данъчен кредит.
- **Данъчен кредит** - разглежда предпоставките за упражняването на правото приспадане на данъчен креди.

**Елементи на механизма**:

**Начисляване на ДДС** – процедура за реализиране на изискуемостта на ДДС. **Начислява се изискуем данък.** Изискуемостта на данъка се свързва с възникване на данъчно събитие. Кои са данъчните събития и как се определя датата на тяхното възникване е посочено в чл. 25 от ЗДДС. ДС – са всички обекти на облагане (3-те горе), възникването на които води, на датата на данъчното събитие, до възникване изискуемостта на данъка за облагаемите доставки или възниква основание за освобождаване от начисляване на данъка за освободените доставки и доставките с място на изпълнение извън територията на страната. Напр. стока, която е възмездна доставка на територията на страната с разпореждането на стоката възниква данъчно събитие и от този момента възниква задължение за данък, когато доставка е облагаема или възниква основание за освобождаване, когато е освободена от начисляване.

**Начисляване на ДДС при облагаеми доставки на стоки или услуги от рег. лице** – данъчното събитие е облагаема доставка на стоки или услуги. Как се начислява данъка? Начисляването се извършва от доставчика на облагаемата доставка. Чл. 11 от ЗДДС определя страните по една облагаема доставка като **доставчик и получател**. Рег. лице-доставчик начислява ДДС като първо **определя размера** на данъчната основа (третия елемент на ДДС). Правилата за определяне на данъчната основа са в чл. 26 и особените случаи по чл. 27 от ЗДДС. Върху определена данъчна основа се прилага действащата данъчна ставка и се определя размера на данъка, който това рег. лице има право да събере от получателя по доставката чрез включването му в цената на стоката или услугата. 

Начисляването се прави само ако доставката е облагаема т.е. мястото на изпълнение на доставката е на територията на страната, а правилата за определяне мястото на изпълнение са в разпоредбите на чл. 17-24 от ЗДДС.

Процедурата за реализиране на изискуемостта на ДДС обхваща **3 действия** (чл. 86, ал. 1 ЗДДС). Начисляването става като регистрираното лице: 

- издаде данъчен документ;
- включи данъчния документ в дневника за продажбите за съответния период и 
- включи начисления от него данък в справката-декларация, която подава в края на данъчния период. 

Данъка може да се начисли както от получателя, така и от доставчика по една облагаема доставка, а когато се начислява по повод на внос се начислява от митническите органи.

Вторият елемент от механизма на данъка е данъчния кредит и свързаното с него упражняване на **право на приспадане на данъчен кредит.**

Легалната дефиниция на понятието „данъчен кредит” е в чл. 68, ал. 1 ЗДДС и съгласно тази разпоредба данъчният кредит е сумата на данъка, която регистрирано лице има право да приспадне от данъчните си задължения по ЗДДС във връзка с изброените в 4-те точки данъчни събития на чл. 68, ал. 1. 

**Важно (!):**правото на приспадане на данъчен кредит възниква едновременно с изискуемостта на данъка. Това означава, че тази вътрешна доставка /покупко-продажба м/у 2 регистрирани лица/ в момента, в който настъпи датата на данъчното събитие за регистрираното лице данъка става изискуем и трябва да бъде начислен, а за получателя по доставката възниква право на данъчен кредит за начисления по тази доставка данък. Момента е един и същ: и за изискуемостта и за упражняване правото на приспадане. Това е **принципа на незабавното приспадане.** 

**Предпоставки за възникване на право на приспадане на данъчен кредит.** Изброени са в **чл. 71 ЗДДС** и в **чл. 69 ЗДДС.** Необходимо е също да не са налице препятстващите упражняването на правото на приспадане условия изброени в **чл. 70.** 

**Обобщение:** настъпва данъчното събитие за 2те лица страни по облагаемата доставка. Тази дата на данъчното събитие има различни правни последици. 

Регистрираното лице получател има право да начислява но само когато стоката или услугата се използва по нататък за извършване на облагаеми доставки (чл. 69) Т.е. ако със стоката, к. лицето е получило ще извършва дарение нарпимер за него няма да възникне право на приспадане на данъчен кредит. От тук насетне тази стока няма да служи за извършване на облагаеми доставки, к. също ще се облагат с ДДС. По този начин това лице се явява краен потребител.

Няма да има право на приспадане на данъчен кредит лицето ако не притежава един от документите изброени в чл.71. 

Дори и да са налице предпоставките за упражняване на право на приспадане (чл. 69 и чл. 71) ако са налице ограничаващите предпоставки по чл. 70, то това право няма да възникне.

Законът допуска използване на **частичен данъчен кредит** за стоки и услуги, които регистрираното лице използва както за извършването на облагаеми, така и на освободени доставки. По-общо определено, както за доставки за к. лицето има право да приспадне данъчен кредит, така и такива, за които няма право на приспадане.

Друг специфичен случай на право на приспадане на **право на приспадане на данъчен кредит е за начислен данък преди датата на регистрация по ЗДДС** предвидено в чл. 74 и чл. 75 ЗДДС. 

Още едно специфично правило – **право на приспадане на данъчен кредит при повторна регистрация** по правилата на чл. 76 и чл. 77 ЗДДС. 

Важен елемент от механизма на данъка, свързан с възникването на данъчно задължение по ЗДДС е **данъчният период.**

Данъчният период се свързва с възможността след изтичането му да се определи окончателен размер на данъчното задължение за едно регистрирано лице. 

Чл. 87, ал. 1 ЗДДС е дадена легална дефиниция на понятието „данъчен период” – периода от време, след изтичнето на който регистрираното лице е длъжно да подаде справка-декларация.

Данъчният период е едномесечен и съвпада с календарния месец. Ако регистрираното лице е било в механизма на данъка през една цяла календарна година, то за него са възнинали 12 данъчни периода. 

Данъчният период за ДДС има значението на изтичането на една данъчна година при годишните данъци. Такива правни последици настъпват за регистрираните лица в края на всеки данъчен период. В края на всеки данъчен период регистрираното лице определя **резултат за този период**, който резултат се определя от съотношението между начисления от регистрираното лице данък за този период и начисления на регистрираното лице данък /т.е. от съотношението на изискуемия данък и данъчния кредит за това лице/. 

В рамките на един данъчен период регистрираните лица нямат задължения към бюджета нито финансови, нито някакви административни. В рамките на данъчния период регистрираните лица осъществяват стопанската си активност. 

С приключването на данъчния период и до 14-то число на следващия месец регистрираното лице трябва да подаде **справка-декларация** съставена въз основа  на информацията в дневниците за покупки и дневника за продажби за съответният данъчен период, с която справка-декларация определя какъв е резултата за периода и какво е задълженеито му по ДДС. 

**Данъка за възстанояване** е резултат за данъчния период когато данъчния кредит е по-висок като сума от размера на изискуемия данък /т.е. съотношението е обърнато/. ДДС за възстановяване е резултат, к. е в зависимост от съотношението между изискуемия данък и данъчния кредит. Некумулативен характер на данъка. Данъка се начислява многократно в/у пълната стойност на доставките. Състои в приспадането на данъчния кредит. 

Данъка се дължи веднага, а се възстановява по сложна процедура, която е предвидена в чл. 92 и чл. 93 ЗДДС. ДДС за внасяне се дължи до 14то число на следващия данъчен период. 

ДДС възстановяване се връща по процедурата на чл. 92 ЗДДС, който въвежда една **сложна процедура**, позволяваща с данъка да бъде извършено прихващане, приспадане и възстановяваване на данъка. 

Приходния орган първо проверява дали лицето има др. изискуеми задължения към държавата. Ако има такива задължения се извършва прихващане, ако няма се дължи възстановяване на ДДС и закона дава право на лицето да приспада дължимия данък от данъчните си задължения за следващите 2 данъчни периода. 

Ако и след тези 2 периода остане ДДС за възстановяване той се възстановява /като пак се проверява дали може да бъде прихванат/ в 30 дневен срок от подаване на последната справка-декларация. Това обаче може и да не се случи, т.к. в чл. 93 ЗДДС са изброени  хипотезите, в които тези срокове се спират. Това значи, че например при започнала ревизия по ДДС, срока се спира до приключването и и този 30 дн. срок може да се продължи около година. 
## Акцизи
Акцизът е косвен данък върху потреблението, притежава всички характеристики на данъците. За разлика от ДДС той е еднофазен, специфичен, републикански, данък с който се облага потреблението на ограничен кръг стоки. 

**Правна уредба:** Закон за акцизите и Правилник за приложение на Закона за акцизите. 

**Важно:** За една и съща стока може да се дължи и ДДС и акциз. **Двата данъка се кумулират** и когато се дължи едновременното плащане, **поредността** за начисляване на данъците е първо акциз върху данъчната основа. Сумата на акциза се добавя върху данъчната основа и върху тази по-висока стойност се начислява ДДС. 

Важно е **администрирането на данъка** и контрола, който се осъществява в/у движението на акцизни стоки. Издаването на разрешителни за извършване на производство, продажба и съхранение на акцизни стоки става от органите на агенция „Митници” за разлика от др. данъци, които се установяват и се събират от приходните органи (НАП). 

## Субекти на данъка. 
Отново, както при ДДС, става дума за данъчно задължените лица, а не са субектите на данъчно задължение. 

**Чл. 3** Закона за акцизите и данъчните складове посочва като данъчно задължени лица **6 групи лица.**Всеки който произвежда, търгува, съхранява и въвежда на територията на страната при определените условия може да се определи като данъчно задължено лице по смисъла на закона. 

**Задължителна регистрация.** На задължителна регистрация подлежат лицата посочени в чл. 56, ал. 1 и това са специализираните малки обекти за дестилиране и обектите на малки винопроизводители. На задължителна регистрация по чл. 57, б. „а” подлежат лицата, които произвеждат, внасят на територията на страната кокс, въглища и такива, които извършват сделки с тях. На задължителна регистрация подлежат и лицата получили лиценз по Закона за енергетиката. Регистрация по З. за акцизите и данъчните складове и за регистрирани по ДДС в друга държава-членка лица, които внасят стоки при условията на дистанционна продажба в България. В закона са въведени и правила в Раздел IIIб, които стават регистрирани получатели, регистрирани изпращачи и временно регистрирани лица. 

За извършване на дейност по производство, съхранение и разпространение на акцизни стоки стопанския субект трябва да е получил лиценз за извършване на тази дейност по реда предвиден в З. за акцизите и данъчните складове (чл. 47 и следв.).

## Обекти  на облагане. 
Това са изброените в чл. 2 Закона за акцизите и данъчните складове. Общо са **3 групи:**

- Алкохол и алкохолни  напитки
- Тютюн и тютюневи изделия
- Енергийни продукти и електрическа енергия

Кръга на акцизни стоки е определен от общото европейско законодателство и България като държава членка се съобразява с това, което е установено в рамките на общността. Чл. 4 – чл. 9 Закона за акцизите и данъчните складове.
## Данъчни ставки. 
Имаме по-особен начин за определяне на данъчните ставки спрямо другия косвен данък и спрямо данъците, установени в данъчната ни система изобщо. 

- Определяне в процент спрямо данъчната основа
- Определяне в твърд размер на задължението в лв. за една данъчна единица. 

Какво представлява една данъчна единица или как се определя данъчната основа за начисляване на дължимия акциз? Правилата на чл. 28 и чл. 29 от закона са посочени данъчните основи за различните акцизни стоки и това може да бъде количество късове цигари, количество хекто литри за бирата, виното и др. алкохолни напитки, топлотворна способност за природния газ. 

А данъчната единица като например по чл. 32, ал. 9 – „1000 литра”. Това могат да бъдат 1000 къса цигари, 1 гига джаул или др. мерна единица, спрямо която се определя най-вечер акциз в твърд размер. 

Акцизните ставки са посочени в чл. 31 – чл. 39, б.  „а” включително. 

Когато акциза се плаща чрез облепване на стоката с **бандерол.** Чл. 4, т. 7 *"Бандерол" е държавна ценна книга, която доказва внасянето на дължимия акциз за освободените за потребление акцизни стоки, закупува се от Министерството на финансите и не може да бъде предмет на последваща сделка.* Облепването с акциз означава, че дължимият акциз е заплатен и в бюджета е постъпил дължимият от реализацията на тази стока акциз. Когато тези стоки се внасят на територията на странта то изискването е производителите им в чужбина да са облепили с тези стоки с български акцизен бандерол.

**Отложено плащане на акциз.** 

По правилата на чл. 46 временно се отлага облагането с акциз при производството,продажбата или въвеждането на територията на страната на акцизни стоки  когато законът допуска такова отлагане. Пример: когато се произвеждат акцизни стоки в данъчен склад. Това е смисъла да се създадат такива специални места наречени данъчни складове. Това е смисъла да се лицензират складодържателите, за да се даде възможност чрез въвеждането на този режим за отложено плащане в процеса по производството да не настъпи дължимостта на акциза. Напускането обаче на стоката извън територията на тези лицензирани складове се счита за освобождаване на стоката за потребление и в този момент възниква данъчното задължение

