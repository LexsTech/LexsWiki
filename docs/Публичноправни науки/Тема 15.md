---
title: Тема 15
---

# **Тема 15. Президент. Избор, правомощия и актове, отговорност.**
## Обща характеристика
Първообраз на президентската институция е монархът. Аналогията се открива в представителните им функции, някои сходни правомощия, а също и във факта, че олицетворяват нацията.

Исторически преглед:

1. Търновската конституция – монарх 
2. Конституцията от 1947г . – Президиум на Народното събрание – висш орган, изпълнява функциите на колективен държавен глава. 
3. Конституцията от 1971 г. – Държавен съвет вместо президиум – отново колективен държавен глава (условно). 
4. Конституцията  от 1991 г. въвежда института на пряко избирания от народа президент. 

Съществуват 3 статуса на президентската институция: 

1. „***силен президент*”** – концентрира в ръцете си цялата или почти цялата изпълнителна власт. Разполага с широки правомощия в областта на вътрешната и външната политика, отбраната и сигурността.
2. **„слабият  президент”** – номинален орган, който осъществява преимуществено представителни и някои изпълнителни функции. 
3. **„полупрезидентска форма на управление”-** френският; разполага със значителни конституционни правомощия.

**Българският президент не може да бъде отнесен към нито една категория**. Той заема особено място в системата на публичната власт. *Притежава някои правомощия, свързани с изпълнителната власт, но това не го прави орган на изпълнителна власт.* 

Чл. 92 КРБ ал. 1 постановява: “Президентът е държавен глава. Той **олицетворява единството на нацията и представлява Република България в международните отношения**”. Президентът е **висш държавен орган** и символ на държавността. В Решение на КС № 25-1995 г. е отбелязано, че като държавен глава президентът олицетворява единството на нацията, но не е деполитизиран орган и “може да издава актове със съществени политически последици, да прави изявления и обръщения с важно политическо значение”. Президента има своите политически и идеологически убеждения. **Няма юридическа забрана да членува в политическа партия, но не може да участва в ръководството ѝ.** Той е президент не само на тези, които са гласували за него, а на целия народ и е негов обединител. Недопустимо е президента да проявява пристрастие или негативизъм към някои политически сили.

Президента на Република България заема особено място в системата на парламентарно управление. Той притежава значителни Конституционни правомощия и политически средства, за да оказва въздействие върху осъществяването на публичната власт. *Това дава право на някои автори да обособяват „президентска власт“ или „неутрална власт”.*

Президентът е **интегриращ и стабилизиращ фактор** в обществото и държавата. Негово основно предназначение е осъществяване и създаване на условия за гарантиране на глобалните национални интереси, териториална цялост на Държавата, национална сигурност и просперитета на страната. Мандатът на президента и вицепрезидента е пет години.
## Функции
**Представителни** - олицетворява единството на нацията и представлява Република България в международните отношения. Представлява Републиката и в страната - пред народа, пред останалите държавни органи и пред чуждите дипломатически представителства. Приема акредитивните и отзователни писма на дипломатическите представители в България. Назначава дипломатически представители в чужбина по предложение на Министерски съвет. Посреща други държавни глави и делегации и посещава чужди държави в качеството си на държавен глава.

**Арбитражни** – при образуването на ново правителство, при упражняване правото си на вето, когато поиска от КС да реши спор за компетентност по чл.149, ал.1, т.3 Конституцията

**Функции по отбраната и сигурността на страната** - върховен главнокомандващ на въоръжените сили и председател на консултативен съвет по национална сигурност.

Според друго становище се обхващат и още две функции: 

1. **регулативна** – президентът не е титуляр, нито орган на някоя от трите власти. Той осъществява президентска функция - регулира отношенията между властите и техните титуляри, както и между всички други политически фактори.
2. **комуникативна функция** - отправя обръщения и послания.

Президентът се подпомага в своята дейност от вицепрезидент. Президентът и вицепрезидентът не могат да бъдат народни представители. Не могат да участват в ръководството на други политически партии. Полагат клетва преди стъпване в длъжност. 

**Вицепрезидент**: Подпомага президента в неговата дейност. Не може да замества президента. По чл. 104 КРБ президентът може да възлага на вицепрезидента правомощия по чл. 98, т. 7, 9, 10, 11 - да назначава и освобождава държавни служители, определени със закон; да възстановява, освобождава или лишава от българско гражданство; да предоставя убежище; да упражнява правото на помилване. При предсрочно овакантяване на президентския пост, вицепрезидентът встъпва в длъжността президент до края на мандата.

**Избор на президент и вицепрезидент –** мажоритарната избирателна система в два тура. По принцип при парламентарната форма на управление президентът се избира от парламента. У нас според източника и начина на получаване на своите пълномощия президентът и народното събрание са равнопоставени и равностойни по легитимност. Според КРБ (чл. 93) президентът се избира пряко от избирателите /народа/ за срок от 5 години. Според начина на конституиране президентът и НС са равнопоставени, което не съответства на парламентарната форма на управление. В най-чистата си форма президентът се избира от НС и се контролира от него.

Условията за избор на президент (чл. 93) - в КРБ: 

1. навършил 40 години, 
2. български гражданин по рождение, 
3. последните 5 години да е живял на територията на РБ - петте години, предшестващи избора на президент. 
4. да отговаря на изискванията за избиране на народен представител - да няма друго гражданство, да не е поставен под запрещение и да не изтърпява наказание лишаване от свобода.

**Относно** терминът **„български гражданин по рождение”** е бил сезиран Конституционния съд, който с Решение № 12/1996 година постановява, че такова може да бъде само лице, което към момента на раждането си по действащото в този момент българско законодателство, придобива българско гражданство по произход или месторождение. Т.е. не се предшества от друго гражданство. Български гражданин е всеки, на който поне един родител е българин.

Какво значи де е живял последните пет години в страната? 

Да са живели фактически през последните пет години на територията на страната и да са имали адресна регистрация, за да могат да направят реална оценка на състоянието на обществото и държавата и да вземат съответни решения, с които да въздействат върху тях. КС Решение №3/2201г. *Централна избирателна комисия*

*РЕШЕНИЕ София, 24.08.2011- който фактически и трайно е пребивавал на територията на страната през повече от половината за всяка от петте години, предхождащи датата на избора*);

Важи ли за президента чл.65,ал.2 КРБ, съгласно която кандидатите за народни представители, които заемат държавна служба , прекъсват изпълнението си след регистрацията си ?

Не. Конституционен съд Решение №2/1991г. КРБ обявява несъвместимост на президентския и вицепрезидентския мандат с представителен мандат в НС. КРБ не забранява да са членове на политически партии, не е целесъобразно да замразят партийното си членство по време на мандата си.

Могат да се състезават неограничен брой кандидати. Избран е кандидатът, получил повече от половината действителни гласове, ако в гласуването са участвали повече от половината избиратели. Ако никой от кандидатите не е избран, в седемдневен срок се провежда нов избор, в който участват двамата кандидати, получили най-много гласове. Избран е кандидатът, получил повече гласове. Изборът за нов президент се провежда не по-рано от **три месеца** и не по-късно от **два месеца преди изтичане на срока на пълномощията** на действащия президент. Споровете относно законността на избора за президент се решават от Конституционния съд в едномесечен срок след изборите. **Вицепрезидентът се избира едновременно и в една листа с президента** при условията и по реда за избиране на президент. Президентът и вицепрезидентът могат да бъдат преизбрани на същата длъжност само за още един мандат. Президентът и вицепрезидентът не могат да бъдат народни представители, да изпълняват други държавни, обществени и стопански дейности и да участват в ръководството на политически партии. Президентът и вицепрезидентът полагат пред Народното събрание клетвата по чл. 76, ал. 2. Докато не положат клетва не могат да встъпят в длъжност.

Президентът и вицепрезидентът полагат клетва пред народното събрание. Те встъпват в пълномощията си от деня на изтичане на пълномощията на предишния президент. КС Решение № 1/1992г. се произнася, че **не полагането на клетва не спира пълномощията им, но им пречи да встъпят в тях**- т.е. имаме президент и вицепрезидент, но те не могат да изпълняват задълженията си.

**Прекратяване на пълномощията**

Пълномощията на президента и вицепрезидента се прекратяват с изтичането на срока, за който са избрани. Пълномощията на президента и на вицепрезидента се прекратяват предсрочно при:

- подаване на оставка пред Конституционния съд;
- трайна невъзможност да изпълняват правомощията си поради тежко заболяване - установява се от КС - решение с установителен характер;
- ако са извършили държавна измяна или са нарушили К;
- смърт.

(2) В случаите на т. 1 и 2 пълномощията на президента и вицепрезидента се прекратяват с установяване от Конституционния съд на посочените в тях обстоятелства.

(3) В случаите на ал. 1 вицепрезидентът встъпва в длъжността президент до края на мандата.

(4) При невъзможност вицепрезидентът да встъпи в длъжност правомощията на президента се изпълняват от председателя на Народното събрание до избирането на президент и вицепрезидент. В този случай в двумесечен срок се произвеждат избори за президент и вицепрезидент.

## Отговорност
*Чл. 103 Конституцията (1) Президентът и вицепрезидентът не носят отговорност за действията, извършени при изпълнение на своите функции, с изключение на държавна измяна и нарушение на Конституцията.* 

*(2) Обвинението се повдига по предложение най-малко на една четвърт от народните представители и се поддържа от Народното събрание, ако повече от две трети от народните представители са гласували за това.*

*(3) Конституционният съд разглежда обвинението срещу президента или вицепрезидента в едномесечен срок от внасянето на обвинението. Ако бъде установено, че президентът или вицепрезидентът са извършили държавна измяна или са нарушили Конституцията, пълномощията им се прекратяват.*

*Решението на КС не подлежи на обжалване.*

*(4) Президентът и вицепрезидентът не могат да бъдат задържани и срещу тях не може да бъде възбудено наказателно преследване.- това може да стане след прекратяването от КС на пълномощията им по (3) и изпращането на делото на главния прокурор*

**Конституцията** чл. 103 прогласява неотговорността на президента за действия, извършени при изпълнение на функциите им и за издадените от тях актове. Те не могат да бъдат задържани и с/у тях не може да бъде възбудено наказателно преследване, те се ползват с имунитет. Изключение- при Държавна измяна и нарушение на Конституцията**.**

**Импийчмънт** („квази импийчмънт“)**.** Нашата Конституция предвижда сложна процедура за търсене на отговорност на премиера и вицепремиера при наличието на съответните основания. Тази процедура е гаранция с/у евентуално неоснователно поставяне в ход на действия за търсене на отговорност на президента. Тази сложна процедура създава стабилност на президентската институция.

Обвинение може да се повдигне от 1/4 от всички народни представители. За да се потърси отговорност НС трябва да приеме решение за потвърждаване на обвинението с квалифицирано мнозинство 2/3 от всички народни представители - налице са предварителни данни в подкрепа на обвинението. Процесът на търсене на отговорност преминава в КС - в едномесечен срок трябва да се произнесе по обвинението. КС не осъществява същинско правосъдие, не съди, а установява нарушението на конституцията и държавната измяна. Процедурата дава възможност на президента и вицепрезидента да се защитят. Допускат се всички видове доказателства. Президентът се защитава сам или с помощта на адвокат. Присъстват представители на НС, които поддържат обвинението. При установяване на наличие на престъпление, президентът се лишава от своя мандат и имунитет. Делото се изпраща  на главния прокурор, който възбужда наказателно преследване.

**Предвидената отговорност на президента и вицепрезидента в Конституцията е политическа и наложената санкция е политическа по съдържание.** 

ЗКС - чл. 23 и 24 дават процедурата пред КС ( 9 съдии/ тайно гласуване).

## Актове на президента:
В изпълнение на своите правомощия президентът издава укази, отправя обръщения и послания. Указите се преподписват от министър-председателя или от съответния министър.

Преподписване указите на президента - **контрасигнатурата -** отговорността на издадения акт се поема от приподписалия министър. Не подлежат на преподписване указите, с които президентът:

- назначава служебно правителство;
- възлага проучвателен мандат за образуване на правителство;
- разпуска Народното събрание;
- връща закон, гласуван от Народното събрание за повторно обсъждане;
- определя организацията и реда на дейност на службите към Президентството и назначава персонала;
- насрочва избори и референдум;
- обнародва законите.

**Правомощия:**

Президентските правомощия са **регламентирани в гл. 4** от КРБ – чл. 98-101 **и в някои други текстове** (да назначава председател на ВКС, на ВАС и гл. прокурор; насрочва избори за ВНС, ако има решение на НС; избори за НС при прекратяване пълномощията на ВНС). **Някои правомощия се установяват със закон, т.е. Народното събрание може да му предостави правомощия**, въпреки че не са предвидени в Конституцията.

При осъществяване на представителна **функции и в сферата на международните отношения**, той притежава правомощия да: 

1. сключва международни договори; 
2. приема акредитивните и отзователни писма на чужди дипломатически представители, 
3. представлява Република България пред други държави и пред делегации на други страни; 
4. назначава и освобождава бълг. дипломати представители по предложение на МС.

Функция по отбраната и сигурността на страната – той е върховен главнокомандващ. 

1. Назначава и освобождава висшия команден състав на въоръжените сили на Република България. 
2. по предложение на Министерски съвет има правомощие да ги удостоява с висши военни звания. РКС от *1998г. – той е главнокомандващ, както във военно , така и в мирно време. през целия  му мандат*. 
3. оглавява **Консултативния съвет за национална сигурност**, чиито статут се определя със З-н за консултативния съвет за национална сигурност от 1994 г. Той е орган, който обсъжда въпроси по стратегията на отбраната и сигурността на страната.
4. обявява положение на война при въоръжено нападение. 
5. обявява обща или частична мобилизация при необходимост по предложение на МС в случаите, предвидени със закон. Когато НС не заседава.  

**Конститутивни правомощия** – участието му в съставяне на правителството- президентът, след консултации с парламентарните фракции, прави предложение до НС за министър председател. След 3 неуспешни опита да се състави правителство, той става решаващ фактор и поема цялата отговорност за съставянето му. Той има правомощието самостоятелно да състави служебно правителство. 

**Правомощия във връзка със законодателната дейност** – чл. 101 КРБ му дава възможност мотивирано да върне закон за ново обсъждане в НС. **Отлагателното вето** се отнася до целия закон, до негови части или до отделни текстове на закона. След повторно приемане е длъжен в 7 дн. срок да го обнародва. Президентът няма право на законодателна инициатива, въпреки че Конституцията му дава право на инициатива за приемане, изменение и допълнение на КРБ. Той **обнародва законите**, като това свое правомощие той мое да реализира в срок до 15 дни след приемането им. 

**Други правомощия** – може да отправи **обръщение** към народа и НС по различни поводи (те имат **политически характер).** **Насрочва** парламентарни и местни избори и да определя дата за провеждане на национален референдум. **Награждава** с ордени и медали. Предоставя, възстановява, освобождава от **българско гражданство**. Предоставя териториално убежище. **Опрощава несъбираеми държавни вземания** на граждани и ЮЛ. Упражнява **право на помилване**. Наименува обекти с национално значение и населени места, утвърждава промени на границите и центровете на административните единици.

Президентът участва в конституирането на Конституционния съд като **назначава** 1/3 от членовете му. Той назначава и освобождава главния прокурор и председателите на ВКС и ВАС. Това правомощие се осъществява по предложение на ВСС. Назначава ръководителите на националната разузнавателна служба, на службата за охрана, на НСС, директорите на гранична полиция, на жандармерията, на полиция. Президента назначава и освобождава ръководителите на дипломатическите представителства в чужбина.

**Актове** – президентът е едноличен държавен орган и той **издава, а не приема актове**. Според Конституцията – чл. 102 издава **укази**, отправя **обръщения** и **послания**, които представляват негово еднолично и едностранно волеизявление.

**УКАЗИ:** 

Основен юридически акт на президента е указът. На практика той издава ненормативни укази – **ненормативни юридически актове** и поражда съответните правни последици от момента на тяхното подписване. Указите на българския президент по принцип нямат нормативен характер. Изключение прави разпоредбата на чл.100 ал.5 на Конституцията - обявяване на военно положение.

Укази **се издават по конкретни въпроси** или уреждат **конкретни обществени отношения** (назначаване на посланик). Те се издават:

- по негова инициатива (връщане на закон), 
- по инициатива на МС (назначаване на посланик); 
- на ВСС (за гл. прокурор) на 
- граждани (освобождава от гражданство);
- на чужди граждани (убежище).

Указите подлежат на преподписване (контрасигнатура) от мин-председателя или от съответния министър. Президентът издава укази, но не носи отговорност за тях. Контрасигнатурата означава, че посочените лица поемат политическа отговорност пред НС, която би могла да се осъществи от парламентарния контрол. Това е акт на определена зависимост на президента от висшата изпълнителна власт. Преподписаният указ става перфектен правен акт, който подлежи на обнародване в ДВ и има зад. сила. **Преподписването е конститутивен** **елемент** за действителността на указите. Някои укази не подлежат на преподписване – те условно се определят като ***организационно политически*** (към тях изпълнителна власт няма пряко отношение).

Не подлежат на преподписване:

- укази за назначаване на служебно правителство; 
- укази за възлагане на проучвателен мандат на съответна парламентарна група да състави правителство;
- укази за разпускане на Народното събрание;
- указ за връщане на приети закони; 
- насрочване на избори и национален референдум;
- укази за обнародване на закони; 
- с които се определя организацията и реда на дейност на службите към президентството – изброени в чл.102, ал.3 от Конституцията. 

За КС това изброяване не е изчерпателно. Указите за назначаване на председател на ВКС и ВАС също не се преподписват.- а решение на КС № 13/1996г. Все пак едва ли КС е този, който трябва да дописва конституционните текстове и да казва кои укази подлежат и кои не на преподписване.

Всички актове на президента подлежат на **контрол за конституционност** от Конституционния съд. Контрол върху някои от указите упражнява и Народното събрание (обявяване на война или военно положение). Указите като ненормативни актове влизат в сила от деня на издаването им, а ако се преподписват от деня на преподписването им. Обнародването в ДВ няма отношение към влизането им в действие, а е официално оповестяване. 

Обръщенията и посланията имат аналогичен характер  с неюридическите актове на НС – те са политически актове, с които президентът взема отношение  по важни въпроси от външната и вътрешна политика на страната. 

Президентът може да сезира КС. **Единственият указ, който има нормативен характер е Указът за правилник за работа на президентството.**

