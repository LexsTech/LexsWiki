---
title: Тема 11
---

# **Тема 11. Избирателна система и избирателно право. Организация и провеждане на изборите в Република България.**

Конституционен принцип на народния суверенитет е, че източник на властта е народа. Изборите са акт на делегиране на властта от народа върху отделни субекти. Следователно избирателната система е инструмент за формиране на представителните и други изборни органи.
## Избирателно право
**Избирателното право като обективно право**: институтът на избирателното право регулира обществените отношения, възникващи при подготовката и провеждането на избори за конституиране от избирателния корпус на предвидените в законодателството органи. Включва норми на КРБ - **чл. 10, чл. 42, ал. 1; чл. 65, ал. 1; чл. 93** и др., избирателните закони - имат противоречиво съдържание и редица подзаконови актове - актовете на ЦИК, Инструкция за изчисляване на резултатите.** 

**Избирателното право като субективно право**: основно субективно политическо право, което се основава на два основополагащи конституционни принципа – на суверенитет и на политически плурализъм. То е в неразривна връзка с гражданите. Бива два вида: активно и пасивно избирателно право. Съществуват юридически условия, освен гражданството, за придобиване на активно и пасивно избирателно право. Избирателното право включва и правата на гражданите да участват в подготовката и провеждането на изборите. Следователно избирателното право като субективно право има комплексен характер. Чл. 167 НК - гаранция за избирателното право. Принципи на избирателното право: определят характера на субективното избирателно право и на изборните органи. Това са принципите на **общо, равно, пряко избирателно право и с тайно гласуване**.

**Общо избирателно право**: Юридически конституира избирателния корпус, определя границите му - **чл. 42 КРБ**, т.е. цялото пълнолетно население на страната. Извън избирателния корпус остават лицата, поставени под запрещение и лишените от свобода с присъда. Принципът пряко произтича от народния суверенитет. Стои в основата на всяка демократична система. Всеобщността се гарантира от нормите на избирателното право, които регламентират условията за придобиване на активно и пасивно избирателно право. Служебно включване в избирателните списъци - възможност за поправка на грешки в тях. Всеобщността се гарантира и от липсата на цензове.

**Равно избирателно право**: конкретно проявление на принципа на равенство на гражданите. Намира се в тясна връзка с общото избирателно право. Избирателното равноправие е избирателен институт, т.е. съвкупност от правни норми, които гарантират равни възможности на лицата да участват в изборите (**чл. 6 и чл. 10**). Съдържанието на равноправието е многопластово. Всички избиратели упражняват избирателно право на равни основания: български граждани, отговарящи на условията, предвидени в КРБ. Всеки има право на един глас, като всеки глас е равен на другите. Равноправието се разпростира и върху пасивното избирателно право, т.е. всеки може да се кандидатира, ако отговаря на условията в КРБ и законите. На гражданите се предоставят равни възможности за участие в изборите. 

**Пряко избирателно право**: вотът се осъществява пряко от избирателите. Съществуват ***непреки*** избори: вотът се осъществява от специално подбрани за целта лица. Има две разновидности - множествени и косвени. *Косвени* - избирателите гласуват за комисия, която след като бъде избрана, избира съответния орган и прекратява своето съществуване. *Многостепенни* са изборите, когато по-долустоящ орган избира делегати за по-горестоящ. Прякото избирателно право у нас е и лично - гаранция за автентичната воля на избирателите.

**Тайно гласуване**: гласуването не подлежи на контрол и се запазва анонимността на волеизявлението. Тайното гласуване се явява предпоставка избирателите свободно да изразяват своята воля. В избирателните закони се регламентират организационно-техническите средства за осигуряване на тайната на гласуването. Според НК нарушаването на тайната е наказуемо (**чл. 169**).

## Избирателна система
Избирателните закони и КРБ не регламентират всички отношения по конституиране на политическото представителство. Избирателната система включва обособени, относително автономни елементи, свързани помежду си, които си взаимодействат, при което се обособяват в качествена даденост със своя характеристика. Избирателната система е съвкупност от обществени отношения, регулирани от норми на избирателното право, които възникват в процеса на конституиране на представителни и други избирателни органи на основата на определени принципи. Отношенията се регулират от юридически и неюридически правни норми. Избирателната система е по-широко понятие от избирателното право. Обединява две разнородни дадености: система на обществени отношения и система на правни норми. Съществуват две избирателни системи:

**Пропорционална**: прилага се в многомандатни избирателни райони. Мандатите се разпределят между партиите и коалициите пропорционално, съобразно получените действителни гласове.

**Мажоритарна**: Съществува мажоритарна система на абсолютно и относително мнозинство. Прилага се в едномандатни избирателни райони. При абсолютната мажоритарна система - кандидатът, получил повече от 1/2 от действителните гласове. Относителна мажоритарна система - най-много действителни гласове.

Възможно е съчетаването на мажоритарната и пропорционалната избирателни системи, т.е. смесена избирателна система - по двете системи се избират равен брой депутати. Изисква създаването на едномандатни и многомандатни избирателни райони.

Характерът на избирателната система се определя от избирателното законодателство. Четири избирателни закона: 

1. Закон за избиране на Велико Народно събрание /ЗИВНС/ основава се на смесената избирателна система. Дава различен правен статут на народните представители. При овакантяване на място на народен представител по мажоритарната система следват нови избори. 
2. Закон за избиране на народни представители /ЗИНП/ пропорционален по метода на д’Ондт; мажоритарен. 
3. Закон за избиране на президент и вицепрезидент на Републиката /ЗИПВПР/ мажоритарна система - с абсолютно и относително мнозинство (на втория тур). 
4. Закон за местните избори /ЗМИ/ пропорционален по метода на д’Онтд - мажоритарен.

## Избори 
Политически акт на конституиране на изборните органи. Средство за упражняване на политически контрол върху дейността им.

Сложен и многостранен процес с активното участие на гражданите. В процеса на подготовката и провеждането им се реализират избирателните правоотношения, които образуват избирателната система.

**Образуването на изборите** е система от действия, осъществявани в строга последователност, извършвани от правни субекти, които имат за цел конституирането на държавен орган. Непосредствената организация на изборите се осъществява на основата на процесуалните норми на избирателното право, тъй като всеки елемент от избирателната система е предпоставка за осъществяването на следващия.

**Насрочване на изборите**: началният момент на подготовката, юридическа предпоставка. ЗИНП - извършва се от президента; за президент и вицепрезидент от НС (чл. 84, ал. 4 КРБ). Изборите за народни представители се извършват не по-късно от 2 м. след прекратяване на пълномощията на НС. Възможни са предсрочни избори при парламентарна криза президентът разпуска НС, назначава служебен кабинет и насрочва избори за НС (чл. 99, ал. 5). КРБ не предвижда друго основание, но при парламентарна криза винаги има предсрочни избори. Възможно е да не се насрочат избори при изтичането на 4 год. мандат на НС - война и извънредно положение - след отпадането им (чл. 64, ал. 2 КРБ).

**Освобождаване мястото на кмет** - насрочват се частични избори в срок от 1 м. Такива не се насрочват, ако постът се освободи 6 м. преди изтичане на мандата му.

**Президент и вицепрезидент** - НС назначава избори. До провеждането им функциите на президента се изпълняват от председателя на НС.

## Образуване на избирателните райони и секции: 
Териториален принцип на организация на изборите. Народните представители, общинските съветници и кметове се избират от избирателни райони, гласоподаването се извършва в избирателни секции. Избирателните райони и секции са временни териториални образувания за провеждане на избори. Могат да са едномандатни или многомандатни. Едномандатни - избира се един народен представител при мажоритарната система. Многомандатни - пропорционална система. Образуват се въз основа на броя на избирателите. Образуват се не по-късно от 50 дни преди изборния ден, за да се даде възможност за извършването на други действия по подготовката.

Избирателните райони се делят на избирателни секции. В тях се провежда гласоподаването, преброяването и отчитането на резултатите. На 1000 жители 1 секция. При остатък повече от 500 се прави отделна секция, обратно - избирателите се разпределят между другите секции. Секции могат да се създават в болници, родилни домове, санаториуми и т.н, когато има повече от 30 избирателя; на плавателни съдове с повече от 20 избирателя. Образуват се най-късно 40 дни преди изборния ден.

## Избирателни списъци
Удостоверяват избирателната дееспособност на гражданите. Вписването е абсолютна предпоставка за упражняване на избирателното право. Вписването е служебно (**чл. 42, ал. 1 КРБ**). Всеки избирател се вписва само в един избирателен списък по местоживеене, т.е. избягва се възможността да се гласува повече от веднъж. Въведе се възможност да се гласува освен по постоянен и по настоящ адрес, което доведе до значителни трудности при провеждането на последните парламентарни избори. Съставят се от общинските съвети и кметове. Избирателните списъци се изготвят за всяка секция поотделно. Военнослужещите се вписват в най-близката до поделението секция. Списъци в дипломатическите представителства за българските граждани, пребиваващи постоянно в чужбина - само за избори за народни представители. Пак само за тези избори - кандидатите за народни представители, техните застъпници, членове на избирателните комисии и др. могат да получат “удостоверение за гласуване на друго място” и подписват декларация, че ще гласуват само на едно място.

В избирателните списъци се вписват данни, които удостоверяват наличието на избирателно право: имена, дата и място на раждане, ЕГН, адрес и др. лични данни. Избирателните списъци се обявяват 30 дни преди изборния ден - отстраняване на грешки чрез жалби (решенията на комисиите могат да се обжалват пред районните съвети, чието решение е окончателно)

## Избирателни комисии
Съществена роля при провеждане на изборите. Това са обществени органи, които включват представители на партиите, коалициите и др. обществени организации. ЦИК са назначава от президента, а съставът на всички други комисии се определя от по - горестоящите. Съществуват освен ЦИК, районни, общински и секционни комисии.

**ЦИК** се създава само при избор на НС (ВНС), президент и вицепрезидент. Осъществява методическо ръководство на подготовката и провеждането на изборите. Приема методически указания, които конкретизират правните норми. Основното й предназначение е да контролира изпълнението на избирателните закони. Регистрира партиите, коалициите и организации, участващи в избора. Утвърждава съставите на другите комисии. Контролира регистрацията на кандидатите за народни представители от РИК. Обявява изборните резултати за НС. Пред нея се обжалват актовете на РИК. Нейните актове се обжалват пред ВАС.

**РИК**: за избор на НС, президент и вицепрезидент. Осъществяват своята дейност в пределите на многомандатните избирателни райони. Контролират дейността на СИК. Регистрират кандидатските листи в своя район и застъпниците им. Обобщават резултатите от района и изпраща протокола в ЦИК.

**ОИК**: формира се от ЦИК по предложение на общинските органи на изпълнителната власт. Организират подготовката на избора за общински съветници и кметове. Контролират дейността на СИК. Контролират създаването на СИК, изготвянето на избирателните списъци. Регистрират кандидатската листа за избора на общински съветници и кандидатите за кметове и техните застъпници. Обявяват резултата от изборите. Решенията могат да се обжалват пред РС, чието решение е окончателно.

**СИК**: организират гласуването. Грижат се за законосъобразното протичане на гласуването. Съставят протоколи с резултатите от гласуването. Заседания се провеждат при наличието на обикновен кворум, а решенията се вземат с квалифицирано мнозинство от 2/3. 

Трудът на членовете на избирателните комисии се заплаща, те са длъжностни лица по смисъла на КТ. Първи крачки към създаването на специализирана изборна администрация. 

## Издигане и регистрация на кандидати
Могат да се издигат неограничен брой кандидати. Субекти на правото да се издигат кандидати са различните политически партии, коалиции, обществени организации, граждани, които трябва да се регистрират в СГС и в ЦИК. Това ги конституира и легитимира като субекти на избирателния процес (правото да издигат кандидати и други действия по подготовката и провеждането на изборите). Регистрирането се извършва най - късно 30 дни преди изборите, заявява се и цвета на бюлетината (бял за независимите кандидати). Отказът на ЦИК за регистрация се обжалва пред ВАС (окончателно).

Избирателите чрез свой инициативен комитет (5 - 7 лица), който се регистрира в РИК, могат да издигат независими кандидати за народни представители. За президент и вицепрезидент регистрацията е пред ЦИК. За съветници и кметове - ОИК. Събраните подписи са основание за регистриране на кандидатите: президент - 5 хил.; народни представители - 2 хил.; за ВНС - 500; общински съветници и кметове - 500.

В многомандатните избирателни райони могат да се издигат неограничен брой кандидати. От всеки избирателен район се избира различен брой народни представители, тъй като районите са с различен брой население. Кандидатските листи се изготвят от политическите партии, коалициите; определят поредността на кандидатите. Листите са твърди, т.е. поредността и броя на кандидатите не може да се измени. Кандидат може да се регистрира най - много в две изборни листи на една пария или коалиция. Могат да се включат повече кандидати от мандатите в избирателния район. Регистрацията на кандидатските листи се извършва в РИК не по - късно от 30 дни преди избора. Регистрираните кандидати се ползват с имунитет.

## Кампания
Свобода на агитацията. Избирателните закони дават рамките, реда за провеждане. Кандидатите правят достояние своите предизборни програми чрез различни средства. Редът и начинът за ползване на средствата за масово осведомяване се определя с решение на НС. Забранява се на държавните органи и синдикати да извършват агитация. Печатни материали се разпространяват по места и по начин определен от закон. Агитация 24 ч. преди избора е забранена.

Президентската кампания се подпомага финансово от държавата (чл. 61). Възможно е набиране на средства от дарения, граждани, ЮЛ (ЗИВНС). Забранява се финансиране от чужда държава, ФЛ и ЮЛ за избор на президент и вицепрезидент. Политическите партии, коалиции и организации, издигнали кандидати за президент и народни представители след изборите получават допълнителни средства, съобразно получените гласове, а ако не са получили необходимите гласове, възстановяват сумите на държавата. Не е установен механизъм за контрол на финансирането

## Гласуване
Решаваща фаза. Избирателите реализират своето субективно право. Гласуването е общо, равно, пряко, тайно, лично. Провежда се в неработен ден между 6 и 19 ч., а за ВНС - 7 - 18 ч. Откриването на избирателните секции става при наличието на повече от 1/2 на членовете, ако до 1 ч. няма кворум, включват се резервните членове. Проверява се наличността и изправността на всички елементи. Могат да присъстват кандидати, застъпници, журналисти и т.н. При гласуването избирателят удостоверява самоличността си с л.к. или военна книжка. Въоръжени лица не се допускат в изборното помещение, освен с разрешение на председателя на комисията за възстановяване на реда. При съществено нарушение на изборната процедура секционната комисия може да преустанови гласуването до отстраняване на нарушението.

## Определяне на изборните резултати
Заключителната фаза на изборите. След края на изборния ден секционните комисии пристъпват към преброяване на бюлетините. При преброяването могат да присъстват застъпници, наблюдатели, журналисти - обществен контрол.

Установява се броя на пликовете в урните с броя на гласувалите. Отделят се действителните от недействителните бюлетини (намерени без плик; в плика има няколко различни бюлетини; не отговарят на образеца; механично увредени и зачертани; празни пликове; прави се специален списък). 

Протоколи, всеки по три екземпляра. Председателят на комисията обявява резултата. Екземпляри се пращат на РИК, който обобщава протоколите от СИК. Протоколите от РИК и копие от протоколите на СИК се изпращат на ЦИК, където се изчисляват резултатите от страната.

В разпределението на мандатите участват само партиите и коалициите, получили над 4% от действителните гласове. Освен на национално равнище, мандатите на народните представители се разпределят и по райони. Затова е необходимо районите да определят избирателните квоти. Независимият кандидат се счита за избран, ако получи действителни гласове, съответстващи на избирателната квота. Квотата се определя, когато броя на действителните гласове се разделя на броя на мандатите.

Изборът на президент, вицепрезидент и кметове се извършва по мажоритарната система. Изборът е действителен, ако са участвали повече от 1/2 от избирателите. За избран се счита кандидатът, получил повече от 1/2 от действителните гласове. Втори тур - състезават се двамата, получили най-много гласове от първия тур. За избран се счита получилият повече гласове.

**Частичен избор на кмет**: когато предсрочно бъде прекратен мандатът му. Изборът се насрочва от ОИК в срок от 1 м. Редът е същия. Законността на изборите се оспорва пред КС. Изборните резултати за кметове и общински съветници се обжалват пред ОС. Нарушаването на разпоредбите на законите се преследва по НК и административно - наказателните разпоредби на самите закони.

