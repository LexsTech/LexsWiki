---
title: Тема 02
---

# **Тема 2. Учение за Конституцията. Учредителна власт. Конституцията като юридически акт. Основни начала на Конституцията на Република България от 1991 г.**
Върховенството на Конституцията се изразява в това, че всички други правни актове трябва да бъдат съобразени с духа на Конституцията. Това е **субординация** на актовете.

**Юридическата сила се определя от:**

А) мястото на органа, автор на акта (това е вярно само при условие, че всеки един орган издава по 1 вид акт) (напр. НС – актове – закони, изменение на К., решения, които все са с еднаква юридическа сила).

Б) характера на регулираните обществени отношения.

Конституцията има най-висша юридическа сила, защото урежда най-съществени общностни отношения, тя определя формата на държавно управление. 

**Триединството**

1. Държавен орган, който регулира определени общностни отношения и създава правила за това;

2. Второ свойство, Конституцията урежда основни общностни отношения;

3. Трето свойство, Конституцията представлява основа на зоконотворчество и цялостната нормативна дейност на държавата. Тя съдържа предписания за създаване на закони;

4. Четвърто свойство – К. по принцип може да се приема пряко от народа чрез референдум, или чрез орган.  Българската К. не допуска изменяне чрез референдум. К се приема по особен ред и се изменя и допълва по особен ред. Само ВНС – може да определя формата на държавно управление и промяна на територията.

## Същност на Конституцията

Тя изразява общата воля на народа, но волята е свойство само на индивида, при разделение на обществото на различни социални групи е трудно да се постигне единство на волята, тогава законите и К. биха били идеални. К. е юридически акт с подчертана политическа характеристика. Тя притежава специфични юридически белези, които я разграничават от останалите правни актове.

Конституцията е основен закон – тя поражда множество обществени отношения, които не са само в държавната сфера и на д-вата и на общ-вото. К. е основа на правния ред, база на цялостната правна система – съдържа осн. принципи, на гражданското, наказателното, административното, финансовото, търговското, семейното право и др. Тя е основен закон, също - определя системата на държавните органи;
Конституцията е върховен закон – чл. 5 “К. е върховен закон и др. закони не могат да й противоречат” – тя притежава най-висша юридическа сила. Тя се изразява в съподчинеността на актовете помежду им. Ако изследваме триадата: обществени отношения – държавни органи - правна уредба на обществените отношения, в нея предимство имат общ. отн. (това е осн. критерий за определяне на върховенството на К). 

Друг критерий е степента на правна абстракция (обобщеност на правните норми) чл. 2 ал. 2 “Териториалната цялост на РБ е неприкосновена” – за да бъдат приложени тези норми те трябва да бъдат конкретизирани в други актове. Свойството юридическа сила е присъщо само на правно нормативни актове.

Върховенството на Конституцията се проявява и в това, че нейните разпоредби имат непосредствено действие. Това означава, че те са част, и то основна, от действащото право. Дори, когато препраща към обикновени закони, К има непосредствено действие, т.к. тя е първично основание за изпълнение на разпоредбите (напр. – право на концесия). Чл. 5 ал. 2 – генерално установява че “разпоредбите на К. имат непосредствено действие”.

Конституцията урежда основните обществени отношения – които възникват при организацията и функционирането на обществото и държавата. Няма каталог на обществените отношения, те се променят на различни етапи на развитие. Отношенията, които подлежат на конституционна регламентация, са динамични, непрекъснато изменящи се.

Конституцията е основа за развитие на правотворчеството и законодателната дейност. Тя съдържа в себе си най-общи правнонормативни предписания (напр. чл. 25 ал. 6 – бълг. гражданство се придобива и загубва по реда, установен от закон) на второ място К. регламентира реда за създаване на законите – закон. процес.

Конституцията се приема пряко от народа чрез референдум или от органа на учредителната власт. Този белег се извежда от принципа на нар. суверенитет РБ – чл. 158 нова К. се приема само от ВНС. (основа за това е идеята за разделяне на властта на учредителна и учредена. Учредителна власт в лицето на ВНС е пряк израз на нар. суверенитет. Учредителната власт легитимира конституционния строй - учредената власт – НС – не може да ревизира или отменя актове на учредителната власт, но нашата К. допуска някои изключения.

Особеният ред за приемане, изменение и допълнение е характерен белег на К. Самата тя определя реда, по който тя се приема и ревизира. К. от 1991 установява 2 процедури за изменение и допълнение. Според чл. 153 НС може да изменя и допълва всички разпоредби на К., с изкл. на тези, предоставени в правомощията на ВНС. Право на законодателна инициатива има МС и всеки нар. представител. когато трябва да се внесе изменение и допълнение на К. от НС, правото на предложение е предоставена на ¼ от нар. представители (60). Субект на това право е и президента (нелогично – т.к. той няма право да внася законопроекти). Предложенията се обсъждат не по-рано от 1 месец и не по-късно от 3 месеца след тяхното постъпване. Приема се с квалифицирано мнозинство от ¾ от гласовете на всички нар. представители. Приемането или отхвърлянето става на 3 гласувания. Ако предложението не получи мнозинство (3/4 от гласовете на всички), то се поставя на нова гласуване (не по-рано от 2 месеца и не по-късно от 5 месеца). При повторно разглеждане за приемането са необходими гласовете на 2/3 от всички нар. представители (нелогично – т.к. може да се приеме с по-малко гласове, отколкото при първото разглеждане) (също така ¼ +1 или 1/3 +1 могат да отхвърлят предложението) – 61 човека имат по-голяма стойност от 179. Само ВНС – решава въпроса за промяна на формата на държавно устройство и държавно управление.

Особеност – Президента издава укази за обнародване на закони, а К. и допълненията се обнародват по разпореждане на председателя на НС. Само ВНС – решава въпроса за промяна на формата на държавно устройство и държавно управление.





