---
title: Тема 48
---

# **Тема 48. Поява, същност и функции на данъците и таксите. Видове данъци и такси. Правна характеристика на данъците и таксите.**

## Функции на данъците
Фискална функция – Данъците се събират с финансова цел, представляват редовен бюджетен приход, които служи за посрещане на публичните потребности на държавата и общините.

Икономическа функция – данъците влияят върху микроикономиката – растеж и развитие на държавата, така и върху икономическото поведение на отделните единици – физически лица и юридически лица.

Социална функция – данъците са основен инструмент и в социалната политика на държавата. Чрез тях се постига разпределение до нуждаещите се. Разпределителна функция на данъците.

Регулативна функция – чрез увеличаване и намалява държава контролира икономическия растеж и развитието на отделни икономически зони.

## Същност
Данъците представляват установени в закон от компетентен орган невъзвращеми и безвъзмездни парични плащания към държавата, които тежат по общ начин върху всички данъчно задължени лица. Данъците имат икономическа и правна характеристика. Те са основен бюджетен приход, а проектобюджетът се изгражда на базата на постъпленията от данъци.

## Правна характеристика
Данъчното правоотношение е:

**Публично** субективно право на държавата да получи определена парична сума – говорим за фискален, данъчен суверенитет на държавата. На това право съответства конституционноустановеното задължение за плащане на данъци. 

**Законоустановени** вземания на държавата. Това се отнася до всички елементи, които характеризират данъка – основания, субекти, размер. Народното събрание не може да делегира това свое правомощие. Задълженията възникват автоматично – данъчен автоматизъм.

**Невъзвращаеми**. Държавата не поема задължение към данъчно задължението лице да върне сумата при някакво условие. Говорим от икономическа гледна точка за косвена възвращаемост чрез политиката на държавата в образователната и културната сфера. 

**Безвъзмездни** вземания за разлика от таксите. При таксите има насрещна престация установяват като **задължения по общ начин за всички данъчнозадължени лица**. Те възникват по силата на закона, а не във връзка с издадения данъчен акт, който има само декларативно действие.

**Определят едностранно от държавата** в качеството й на власт, реализирайки държавния суверенитет. Поради това договорното начало е изключено.

**Не са санкц**ии- те не се налагат за нарушение на реда на държавно управление, а са конституционно установено задължение.

**Парично и делимо**. По правило са парични, тъй като пари са необходими на държавата, а не други престации. Поради тази причина е установено и че е делимо – може да се изпълни само част – по-добре за държавата от нищо. 

**Непрехвърляеми**. Прехвърлянето не може да обвърже държавата – това не изключва възможността данъкът като парично задължение да се плати доброволно от трето лице.

**Скрепено с принуда**. изпълнението на данъчните задължения е **скрепено с държавна принуда**. Принудителното изпълнение е уредено в ДОПК като специален закон спряко ГПК.

## Отграничения
Данъци и такси – при таксите има насрещна престация.

Данъци, глоби и имуществени санкции – При глобите няма автоматизъм – трябва да има нарушение и акт. Данъците нямат санкционен характер,

Данъци и адмнистративни задължения – задълженията не винаги имат паричен характер, само по изключение.

## Видове данъци
Най-популярното деление, с оглед на това дали връзката м/у държавата и платеца е пряка или опосредена от друго лице, е на преки и косвени данъци. 

1. **Преки** са местните данъци, данъкът в/у дохода на физ.лица, корпоративния данък. Освен това при тях лицето, което понася данъчната тежест е и платец на данъка. 
2. **Косвени** са ДДС и акцизите. В този случай едно лице понася данъчната тежест, а друго се разчита с бюджета. 

С оглед системата за определяне размера на данъка, разграничаваме:

1. с **абсолютенразмер** (някои видове акцизи или патентния данък)
2. **пропорционални** данъци, където ставката е постоянна величина, а основата е променлива (данък в/у доходите на ФЛ, корпоративния данък, ДДС, местните данъци). 
3. **прогресивен** – с нарастването на основата, нараства и процента на ставката. В България няма прогресивен данък.

В зависимост от това кое стои в основата на данъчното облагане, чл.60 от КРБ допуска само **имуществени** данъци, които, от своя страна, са ***подоходни*** или ***имуществени в тесен смисъл***. По този начин се изключват личните данъци, свързани със статуса на лицето – например ергенски данък, военен данък. 

В зависимост от това къде постъпват, в кой бюджет, разграничаваме държавни, постъпващи в републиканския бюджет, и местни данъци, постъпващи в общинските бюджети, за които има отделен закон - ЗМСМА.

В зависимост от това кои лица ги плащат, разграничаваме данъци, дължими от ФЛ, ЮЛ или и от двете групи.

В зависимост от това колко пъти се начисляват – многофазни и еднофазни. Еднофазен – акцизът, многофазен е ДДС-то. За многофазните е присъщо използването на данъчен кредит.

**Принципите** на данъчното облагане се извеждат от КРБ. 

**Законоустановеност**- на всички елементи, характеризиращи данъка, включително данъчните облекчения и утежнения. 

**Данъчната справедливост**, който се изразява в това, че данъкът следва да е съобразен с имуществото на лицата и да не се стигне до отнемане на имущество- така че да се застраши стопанската сфера на лицето.

**Еднакво прилагане на данъчните закони**- в смисъл, че едни и същи групи  или социални дадености следва да бъдат облагани по един и същ или сходен начин. Данъчната равнопоставеност не е абсолютна и не изключва възможността за създаване на специален данъчен режим за определна група лица, които имат еднакви характеристики. Например данъчни облекчения за лица с увреждания.

**Служебното начало**, в смисъл, че органите по приходите са длъжни добросъвестно да установяват всички факти и обстоятелства, свързани с данъчното облагане- включително и тези, които водят до облекчение или утежнение. На това задължение съответства и задължението на данъчнозадължените лица за съдействие спрямо орган по приходите. Подаването на данъчна декларация е съдействие.

**Данъчният суверенитет** на една държава се изразява във възможността й автономно да установява данъци и да провежда желаната от нея данъчна политика.  От друга страна, в международен план държавите трябва да осигурят условия за развитието на стопанския обмен, от където следва сближаване на принципите за изграждане на данъчните системи. 

Данъчната политика на една държава има естествени граници- по-високите данъци дестабилизират властта и водят до стремеж за укриването им, а при ниските няма приходи в бюджета и не може да се издържа производствената сфера. По въпроса дали да има един данък или повече преобладава мнението, че трябва да са повече, за да се обхване широк кръг лица и да има възможност за детайлизация в рамките на самия данък относно това каква част от дохода ще се отнема. 

По въпроса дали да се даде **приоритет** на преките или косвените данъци, приоритет се дава на ***косвените*** данъци, защото те се *плащат във връзка с потреблението на стоки*. Обсъждан е и въпросът за данъчните преференции, които чл.60, ал.2 от КРБ допуска. От една страна, възможно е чрез тях да се извърши заобикаляне на закона, а от друга- данъците освен фискална фунцкия са и регулатор за развитието на икономиката. Въпрос на контрол от страна на държавата е да не допуска нарушаването на данъчния закон. 

## Такси
Таксите представляват финансово плащане , установено от държавата и събирано от държавните учреждения или предприятия във връзка с някаква тяхна дейност, съответно услуга, която те извършват на учрежденията, предприятията, организациите и гражданите.

Таксите са вид публично вземане и основанието им се установява от държавата в закон. Размера им обаче може да се определя с наредби или тарифи. Това проичтича от динамиката на обществения или в частност на стопанския живот, която налага многократни и понякога чести промени на размера на таксите. Те имат имуществен  характер и задължението е парично. Правоотношението при таксите е двустранно и възмездно. Има хипотези на за освобождане или намаляване на таксите – хора в неравностойно положение, работници или служители по искове за заплати. Таксите са невъзстановими, само надвзетите или недължимо платените такси могат да се върнат.

### Видове. 

Държавните такси са уредени в закона за Държавните такси. Могат да бъдат просто или пропорционални. Контролът по събирането им се провежда от ръководителите на съответните държавни институции. Местните такси са регламентирани в Закона за местните данъци и такси. Те поотстъпват директно в бюджета на общината, освен ако общинския съвет не реши друго. Размера им се определя от общински съвет в законоустановените граници, като може да освобождава отделни категории лица изцяло или отчасти.

