---
title: Тема 28
---

# **Тема 28. Способи за обезпечаване на законосъобразност и правилност в изпълнителната дейност. Обществен контрол върху дейността на администрацията – достъп до обществена информация.**
Административният контрол в съвременната държава е **неразделна част от административната, изпълнителната дейност.** Той е нейно проявление и е една от опорните точки на съдържанието й, схванато като организация, ръководство и контрол. **Без постоянен, непрекъснат, всестранен и целенасочен административен контрол не може да има нормална дейност на органите на изпълнителната власт.** 

Административният контрол прониква във всички звена на държавния управленски апарат, засяга всички техни **прояви** и начинания и наблюдава **материално-техническата база**. Той е **гаранция за изпълнението** на издаваните от административните органи управленски решения и се явява **средство за проверка на качеството им** с оглед установените критерии и стандарти на държавното управление. Контролът следи и за **персоналния състав**. Административният контрол е **властническа дейност**, която се осъществява **вътре в системата** на държавното управление **от органи на самото това управление**. 

Предназначението му върху **управленските решения** е да не се допусне тяхното **издаване, действие и изпълнение** да се извършва в нарушение на принципа на **законността**, както и на изискванията за тяхната **правилност** (целесъобразност, навременност, резултатност). Възможно е административният контрол да се извършва и само с оглед на законосъобразността на издаваните решения. 

Етапите на контрола са

1. Наблюдение – Събиране на информация относно контролирания субекта, обект или дейност
2. Съпоставка – сравнение между очаквания и цели, поставени пред субекта
3. Оценка – на база на съпоставката се поставя оценка, относно показателите
4. Въздействие – препоръки или санкции и мерки.

**Самият контрол по естеството си** **е проявна форма на административна дейност** – за разлика от правораздавателния контрол, общественият контрол, общият надзор на прокурора

**Аминистративният контрол бива:** 

В зависимост от това дали контролиращият и контролираният орган са от едно и също или от различни ведомства.

1. **Вътрешноведомствен**  - „Контрол“ – властническа дейност, която се извършва вътре в системата на контролираните обекти. За законосъобразност и за целесъобразност. Започва служебно, но може да започне и по сигнал.
2. **Външноведомствен** – „Надзор“ -  Надзора е дейност, която се осъществява вън от системата на контролирания обект и няма ръководни функции по отношение на него. Следи за законност, започва след сезиране.

В зависимост от обхвата на контролната дейност 

- **общ –** обхваща цялата дейност на контролираният орган
- **специализиран –** обхваща само отделни направления от дейността – например санитарен, ветиринарен, финасов и пр.

В зависимост от положението, което контролните органи заемат в системата на организация и с оглед на обема на контролните правомощия различаваме:

- контрол на МС
- централистичен ведомствен контрол /йерархически, върешноведомствен/
- специализиранконтрол в системата на местното управление

В зависимост от основанието, от което произтича:

- Обществен контрол – неюридически контрол, по-скоро надзор, който се гради на общественото начало – чрез жалби, искания, сигнали, публикации и разследвания на медии.
- Юридически – дефиниран в закон – посочена е процедура, орган и последствия.

Според момента, в който се извършва

- Предварителен
- Текущ
- Последващ

## Контрол на представителните органи
Същност. Контролът на представителните органи е юридически контрол, осъществяван от Народното събрание, по отношение на централните органи на изпълнителната власт и от общинските съвети по отношение на кмета в качеството му на орган на изпълнителната власт. Контролната зависимост на централната изпълнителна влас произтича първо от факта на нейното конституиране. Министерски съвет се избира от Народното събрание. Парламентарният контрол е характерен със своята всеобхватност, защото може да засегне както законосъобразността, така и правилността на акта.

Може да се изслушат определени министри по въпроси от съответния ресор – чрез парламентарните комисии, които имат право да задължат министрите да се явят на техните заседания.

Чрез въпроси и питания на депутатите до министерски съвет или отделни министри. Също така, народното събрание може да променя структурата на централната администрация – да създава министерства, да извършва промени в правителството. Може да се гласува и вот на недоверие.

## Достъп до обществена информация.
Гражданите имат право на информация от държавен орган или учреждение по въпроси, които представляват за тях законен интерес, ако информацията не е държавна или друга защитена от закона тайна или не засяга чужди права. Правния режим на достъпа до обществена информация е уреден в Закона за достъп до обществена информация. Режимът на обществена информация не се прилага по отношение на достъпа до лични данни, класифицирана информация или друга защитена тайна в случаите, предвидени със закон, както и за информация, която се предоставя във връзка с административното обслужване на гражданите и юридическите лица или информация, която се съхранява в Националния архивен фонд.

Обхват. Правото на достъп до информация се отнася до обществената информация и информация от обществения сектор.

Обществена информация е всяка информация, свързана с обществения живот в Република България и даваща възможност на гражданите да си съставят собствено мнение относно дейността на задължените по закона субекти (чл. 2, ал. 1 ЗДОИ). Тази информация е обществена независимо от вида на нейния материален носител (чл. 2, ал. 2 ЗДОИ).

Обществената информация, създавана и съхранявана от органите и техните администрации, е официална и служебна (чл. 9, ал. 1 ЗДОИ). Официална е информацията, която се съдържа в актовете на държавните органи и на органите на местното самоуправление при осъществяване на техните правомощия (чл. 10 ЗДОИ). Служебна е информацията, която се събира, създава и съхранява във връзка с официалната информация, както и по повод дейността на органите и на техните администрации (чл. 11 ЗДОИ).

Информация от обществения сектор е всяка информация, обективирана върху материален носител, която е събрана или създадена от организация от обществения сектор (чл. 2, ал. 3 ЗДОИ). Тя подлежи на повторно използване за търговски или нетърговски цели, различни от първоначалната

Задължени субекти – държавни органи, техните териториални звена, органите на местно самоуправление, публични субекти и организации, както и физически и юридически лица, относно извършваната от тях дейност, финансирана със средства от консолидирания държавен бюджет.

Ред за осъществяване. Правото на достъп се реализира по предвидения в закона ред, като специален закон може да предвиди различен ред. Достъпа е безплатен. Но разходите по самото предоставяне на информацията се заплащат. Предмет на правото на достъп е самата информация, а не нейния материален носител. Законът урежда няколко форми, чрез които се осъществява достъп до информация

1. Преглед на място
2. Устна справка
3. Копие от материален носител
4. Предоставено по електронен път или на електронен адрес.

Процедура – подава се писмено или устно искане, като достъпа се предоставя след това с решение, което се връчва на заявителя и след заплащане на определените разходи. За разходите се създава протокол. Отказа за предоставяне на достъп може да има на няколко основания

- Исканата информация е класифицирана или защитена
- Засяга интересите на трето лице и то изрично е отказало предоставяне на исканата обществена информация
- Исканата обществена информация е предоставена на заявителя през предходните 6 месеца.

С решението за отказ за предоставяне на достъп до обществена информация се посочва правното основание и срок и орган за обжалване. Това решение се връчва на заявителя. Той може да обжалва пред административен съд, по реда в АПК. Той може да отмени решението за отказ и да задължи органа да предостави информацията. Решението не подлежи на касационно обжалване.

