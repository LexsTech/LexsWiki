---
title: Тема 12
---

# **Тема 12. Парламентаризъм – възникване, същност и принципи. Българският парламентаризъм.**
## Понятие 
В **широк смисъл** парламентаризмът е **идейно и политическо движение**, насочено към установяване и утвърждаване на централното място на парламента в пол. живот.

В **тесен смисъл** представлява парламентарна **форма на управление.**

В исторически план са познати 3 етапа на развитие на парламентаризма: 

1. Ранен -  това е дуалистичен парламентаризъм - съществуват 2 основни политически центъра - короната и парламента. Кралят управлява страната чрез назначени от него министри, които се ползват с доверието на парламента. Отначало парламентът заседава под председателството на краля. По-късно започва да се събира самост. 
2. Класически - парламаментаризъма е монистичен. Основно  политическите решения се вземат в парламента. През този период разбирането за парламаментаризъм е „управлението чрез дискусия”. *Към класическия* – с появата на политическите партии изчезват независимите депутати. Реалната власт се пренася от парламента към правителството, което се формира от водачите на мнозинството в парламента.
3. Съвременен - правителството се формира на парламентарна основа, конституционализиране на правния статус на политическите партии. Те са пост. в условия да служат на общото благо.

Парламентаризмът в класическия си вид се утвърждава в края на 19 в. Парламентаризмът се характеризира с наличието на специален представителен орган - парламент, който е титуляр на законодателната власт. Но наличието на П не е достатъчно, за да се определи режимът като парламентарен. П трябва да стои в основата на публичната власт, да заема приоритетно положение в нейната организация. Парламентаризмът е режим на управление, при който парламентът е титуляр на законодателната власт и в същото време упражнява политически контрол над правителството. 

Заложена е **идеята за дискусия** - идеята е да се отнасят интересите на най-широк кръг от членове на обществото. Заложен е **принципът на опозицията**.

Парламентарната система се характеризира с **първенствуващото** положение на НС в организирането на публичната власт. Легитимността на държавната власт е свързана с начина на формиране на НС. То е общодържавен представителен орган – обуславя се от неговия състав, включва представители на различни социални групи, т.е. изразява интересите на народа и народния суверенитет. То е орган на законодателната власт - първостепенно значение в системата на държавните органи. НС е постоянно работещ орган. Характерна за парламентаризма е публичността в дейността на законодателния орган. Неговите актове имат най-висша юридическа сила и стоят в основата на правната и обществена система. Важна характеристика на парламентаризма е контрола на НС върху изпълнителната власт (МС и отделните министри). НС е автономен орган. Сам определя вътрешната си организация и ред на дейност, т.е. осъществява самоконтрол върху нея. НС стои в основата на системата на рационализирания парламентаризъм.

Парламентаризмът се характеризира със следните белези:

1. разграничение и разпределение на функциите в **системата от органи** на изпълнителна власт и по-конкретно между държавния глава и правителството; държавният глава не е абсолютен носител на изпълнителната власт.
2. **политическа отговорност на правителството пред парламента**.

Условия за съществуване на парламентарен режим са: 

1. реална демокрация, 
2. политически плурализъм,
3. изборност на парламентарния състав и др.

България е република с парламентарно управление. Има и монархически парламентаризъм (Англия, Белгия и др.) - Държавния глава (монарх) има право на абсолютно вето над приетите закони; той традиционно открива избрания парламент с “тронно слово”.
## Особености на парламентаризма в България.
Президентът се избира пряко от избирателите, не от парламента. Президентът не разполага с възможността да разпуска предсрочно НС (разпускането по чл. 99, ал. 5 се прави не по преценка на президента, а поради предписание на Конституцията - когато Народното събрание се е оказало неспособно да образува правителство). Президентът няма законодателна инициатива (освен за ревизия или приемане на Конституция)

**Българския парламент се нарича Народно събрание.** Според Конституцията от 1991 г. съединението на изпълнителната и законодателната власт е несъвместимо с принципа на разделение на властите и МС е титуляр на изпълнителната власт. Основна характеристики на НС е, че то е титуляр на законодателната власт. Освен това то упражнява парламентарен контрол върху правителството. Чрез своята законодателна дейност НС регламентира устройството и реда на дейност на изпълнителната и съдебна власт. Според К от 1991 г. НС е постоянно действащ орган. То само определя времето, през което не заседава. 

Парламентаризмът се развива - оформя се т.нар. “рационализиран парламентаризъм”. Насоките са главно 2:

1. подобряване дейността на депутатите (у нас глава 10 от Правилника);
2. стабилизиране на отношенията м/у парламента и правителството, недопускане случайно бламиране (например у нас, когато НС отхвърли предложението за вот на недоверие на МС, ново предложение на същото основание не може да бъде направено в следващите 6 мес.).

## Структура 
Българския парламент е **еднокамарен**. Съставът на НС включва 240 народни представители, избрани въз основа на общо правно и пряко избирателно право. Мандатът на НС е 4 години. Срокът на пълномощията му започва да тече ***в момента на избора*** (КС Р. № 5-2001г.), но за да започне да действа НС е необходимо то да бъде конституирано и депутатите да положат клетва. Пълномощията му се прекратяват с изтичането на неговия мандат; когато бъде разпуснато от президента или след избиране на ВНС. При война срокът на пълномощията се удължава до отпадане на тези обстоятелства. Следва да се приеме, че НС може да се саморазпусне, въпреки че не е уредено изрично в Конституцията. 

## Състав и срок на пълномощията: 
240 народни представители (**чл. 63 КРБ**). За народен представител може да бъде избиран български гражданин, който няма друго гражданство, навършил е 21 години, не е поставен под запрещение и не изтърпява наказание лишаване от свобода. Кандидатите за народни представители, които заемат държавна служба, прекъсват изпълнението й след регистрацията си.

Срокът на пълномощията на НС е законоустановен период, през който то съществува и функционира като държавен орган, упражнявайки своите правомощия – 4г. Началото на пълномощията на НС не съвпада с началото на пълномощията на народните представители (първото заседание - деня на изборите). Краят на пълномощията е един и същ – с изтичане на 4г. или при предсрочно прекратяване на мандата на НС 

***чл. 72 КРБ** (1) Пълномощията на народния представител се прекратяват предсрочно при:* 

*1. подаване на оставка пред Народното събрание;*

*2. влизане в сила на присъда, с която е наложено наказание лишаване от свобода за умишлено престъпление, или когато изпълнението на наказанието лишаване от свобода не е отложено;*

*3. установяване на неизбираемост или несъвместимост;*

*4. смърт.*

*(2) В случаите на т. 1 и 2 решението се приема от Народното събрание, а в случаите на т. 3 - от Конституционния съд.).* 

НС увеличава срока на своите пълномощия, ако те изтичат в условията на война или извънредно положение. 

При същите обстоятелства може да се свика наново вече разпуснато НС от лицата, имащи право на инициатива да свикат НС. Срокът на пълномощията на НС може да се прекрати предсрочно (**чл. 99, ал. 5** Ако не се постигне съгласие за образуване на правителство, президентът назначава служебно правителство, разпуска Народното събрание и насрочва нови избори в срока по чл. 64, ал. 3. Актът, с който президентът разпуска Народното събрание, определя и датата на изборите за ново Народно събрание.) в случай на парламентарна криза. Тогава президентът разпуска парламента, назначава служебно правителство и насрочва избори за ново НС. Не може да направи това 3 м. преди изтичане на мандата му.

**ВНС** е носител на учредителната власт. Състои се от 400 народни представители, 200 по мажоритарната и 200 по пропорционалната система. Във ВНС има по-широка представителна власт, отколкото ОНС - на него е предоставено правото да приема конституцията.

**чл. 158** дава изчерпателно компетенциите на ВНС Великото народно събрание:

1. приема нова Конституция;

2. решава въпроса за изменение територията на Република България и ратифицира международни договори, предвиждащи такива изменения;

3. решава въпросите за промени във формата на държавно устройство и на държавно управление;

4. решава въпросите за изменение на чл. 5, ал. 2 и 4 и на чл. 57, ал. 1 и 3 от Конституцията;

5. решава въпросите за изменение и допълнение на глава девета от Конституцията.

Право на инициатива за приемане, изменение и допълнение на конституцията от ВНС имат най-малко 1/2 от всички народни представители и президента. Проектите се разглеждат от НС 2 - 5 м. след внасянето им. НС решава да се проведат избори за ВНС с квалифицирано мнозинство от 2/3 от народните представители. Избори за ВНС се насрочват от президента.

ВНС приема решения по внесените проекти с мнозинство 2/3 от всички народни представители на три гласувания. Правомощията на ВНС се прекратяват след като се произнесе по въпросите, за които е избрано.

Актовете на ВНС се подписват и обнародват в 7-дн. срок от неговия председател. Закони, приети от ВНС, т.е. законите за изменение и допълнение на конституцията, нямат самостоятелно значение, тъй като се инкорпорират в конституцията.

- частични избори;

- **чл. 81 ЗИВНС** - отказът  от клетвата прекратява предсрочно мандата.

