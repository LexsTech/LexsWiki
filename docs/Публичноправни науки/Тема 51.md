---
title: Тема 51
---

# **Тема 51. Правен режим на местни данъци**
## Обща характеристика
Местните данъци са проявление на финансовата децентаразличация на данъчната политика на държавата. Конституцията предвижда, че размерът на местните данъци се определя не от Народното събрание, а от общинския съвет, при условията, реда и в границите определение от самото Народно събрание. 

Местните данъци са имуществени, не подоходни. Техен обект е притежаваното имущество от данъчно задълженото лице, без значение дали има приход от него.

Установяването, обезпечаването и събирането на местни данъци се извършва от служителите на общинската администрация, по реда на Данъчно-осигурителния процесуален кодекс. Те имат статут на органи по приходите.

## Видове
В общинския бюджет постъпват следните местни данъци:

- Данък върху недвижимите имоти
- Данък върху наследствата
- Данък върху даренията
- Данък при възмездното придобиване на имущество
- Данък върху превозните средства
- Патентен данък
- Туристически данък
- Данък върху таксиметровия превоз на пътници

## Данък върху недвижимите имоти
Обект на облагане са недвижимите имоти, разположени на територията на страната сгради и самостоятелни обекти в сгради, както и поземлени имоти, които имат предназначение за жилищни, обслужващи производствени, складови, курортни, вилни, спортни, развлекателни и други подобни функции. Данъкът се дължи независимо дали са ползвани сградите.

Субект на облагане са собствениците на недвижимите имоти. При учредено вещно право е ползвателя, при концесия – концесионерът.

Данъчна основа и данъчна ставка – данъчната основа е данъчната оценка на недвижимия имот. Данъчната ставка се определя от общинския съвет в рамките, предвидени от закона. За основно жилище данъка е 50% по-малък.

Данъкът се определя от служител на общинската администрация по местонахождението на недвижимия имот и се съобщава на дънно задълженото лице. Плаща се на две равни вноски.

## Данък върху наследствата
С данък върху наследствата се облагат наследените по закон или по завещание имущества в страната или чужбина на български граждани, както и имуществата в страната на чужди граждани.

Субект на облагането са наследниците, които са приели наследството – заветници, по закон и по завещание. Не се дължи от преките наследници или от преживелия съпруг.

Данъчна основа и данъчна ставка – Данъчната основа е стойността на наследственото имущество. Оценява се към момент на откриване на наследството. Премахват се задълженията на наследодателя и се прилагат предвидените в закона облекчения. Данъчната ставка – според качеството на наследника.

Определяне и плащане – определя и се съобщава на всеки наследник или заветник поотделно.

## Данък при придобиване на имущества по дарение по възмезден начин
Подлежат на облагане с местен данък имуществата придобити по дарение, както и недвижимите имоти, ограничените вещни права върху тях и моторните превозни средства придобити по възмезден начин. Това важи и за опрощаване на задължения, както и при придобиване по давност. Не се облагат дарения межди роднини права линия или съпрузи.

Субект на облагане – приобретателя на имуществото, а при замяна – това лице, получило имущество с по-висока стойност. Когато приобретателят е чужбина, прехвърлителят дължи данъка.

Данъчна основа – Данъчната основа е оценката на имуществото към момента на неговото прехвърляне, а при придобиване по давност – към момента на издаване на акта. Данъчната ставка се определя от общински съвет.

Плащане на данъка – данъка се плаща по местонахождение на недвижимия имот, а в останалите случаи по постоянни адрес, съответно седалището на данъчното задължено лице.

Всички, които следва да изповядат или да валидират извършването на такива сделки, следва да установят, че са платени местните данъци за имуществото, което е предмет на сделката или действието. 

## Данък върху превозните средства
Предмет на облагане данък върху превозните средства, корабите и въздухоплавателните средства, регистрирани в България.

Данъкът се дължи от собственика на превозното средство. Те декларират пред общината притежаваните от тях превозни средства в 2-месечен срок от придобиването им.

Размерът на данъка се определя от служителите на общинската администрация. Плаща се на две равни вноски. За превозните средства, на които е прекратена регистрацията, данъка се дължи от месеца, следващ месеца на прекратяване на регистрацията.

## Патентен данък
С годишен патентен данък се облага физическите лица, включително ЕТ, които извършват патентни дейности по смисъла на данъчния закон, не са регистрирани по ЗДДС и оборота на лицето за предходната година не надхвърля 50 хиляди лева.

Патентните дейности са изброени в специално приложение към Закона за местните данъци и такси. Такива дейности са например предоставяне на места за настаняване с до 20 стаи, заведения за хранене и развлечения, продажба на вестници и спирания. Патентния данък е по-малък от плоския данък за доходи и така се помага на дребния бизнес. Ако не отговарят на изискванията за патентен данък се облагат по закона за данъците върху доходите на физическите лица.

Общината определя патентния данък съобразно вида на извършваната дейност и местонахождението на обекта на територията на съответната община. Патентния данък се дължи за всяка от упражняваните дейности поотделно. Лицата, които осъществяват патентна дейност в повече от един обект, дължат за всеки обет поотделно. Внася се на 4-тири равни вноски през годината.

## Туристически данък
Обект на облагането с туристически данък са нощувките. Данъкът задължително се посочва отделно в документа, издаден на лицето, ползващо нощувка. Данъчно задължени лица са лицата, предлагащи нощувки. Лицата подават декларация до 31 януари на всяка година за облагане с туристически данък за предходната календарна година.

## Данък върху таксиметровия превоз
С местен данък се облага извършваната дейност по таксиметров превоз на пътници. Данъчно задължени лица по този раздел са превозвачите, притежаващи удостоверение за регистрация и разрешение за извършване на таксиметров превоз на пътници, издадено от кмета на съответната община.

Данък се дължи за всеки отделен автомобил, за който е издадено разрешение. Данъчна декларация се подава и данъка се заплаща преди получаване на разрешението.
