---
title: Тема 15
---

# **Тема 16. Конституционна уредба на Министерския съвет. Образуване, състав, компетентност, актове. Отговорност на правителството. Видове – индивидуална, колективна. Служебно правителство.**
## Конституционна уредба на Министерски Съвет. 
**Обща характеристика**

**Народното събрание** като национален представителен** орган е център на политическия живот и определя насоките на националната политика. Парламентарното мнозинство** формира правителство, което се ангажира да осъществи неговата политика (т.е. осъществяване  програмата на парламентарното мнозинство). Правителството е поставено в зависимост от доверието и подкрепата на парламента. (РКС № 4 - 1994г.). Правителството е политически отговорно пред парламента, което не изключва равновесие във взаимоотношенията между тях. На това равновесие се основава системата на парламентарното управление**.**  

Министерски съвет е **титуляр на изпълнителната власт** според принципа на разделение на властите. **Колективен орган** по своя състав /състои се от равноправни членове/ и **колегиален** - гласът на всеки член от колектива е равен на гласа на останалите членове. Министерски съвет е **изборен орган – избира се от Народното събрание, непряко**. Министерски съвет е орган с **обща компетентност** – ръководи и осъществява вътрешната и външната политика на страната. Отчита дейността си пред Народното събрание. Министерски съвет е **постоянно действащ орган.** 

**Състав на Министерски съвет** 

*чл. 108. КРБ (1) Министерският съвет се състои от **министър-председател**, **заместник министър-председатели и министри.***

*(2) Министър-председателят ръководи и координира общата политика на правителството и носи отговорност за нея. Той назначава и освобождава от длъжност **заместник-министрите.***

*(3) Министрите ръководят отделни министерства освен ако Народното събрание реши друго. Те носят отговорност за своите действия.*

**Образуване на Министерски Съвет** – **избира се от Народното Събрание**. 

Българския парламентарен модел се отличава  от класическите начини за образуване на правителство. Докато в повечето европейски държави правителствата се назначават от държавния глава, у нас то се избира от  парламента. Президентът има важни функции, но решаващ фактор е Народното събрание. Той избира Министерския съвет. Но това не придава на правителството качеството на орган на Народното събрание. Министерски съвет заема свое самостоятелно място в държавната организация като титуляр на изпълнителната власт.

Предпоставка за задействане на процедурата по съставяне на правителство е прекратяване пълномощията на предишния Министерски съвет съгласно основанията, предвидени в Конституцията.

До **съставяне на ново правителство** се стига в резултат на:

**Избор на ново Народно събрание** – пред него Министерския съвет е задължен да подаде оставка, за да открие възможност на парламента да избере правителство, с което ще работи по време на мандата си. 

**При прекратяване на пълномощията на Министерския съвет при условията, предвидени в чл. 111**:

- с гласуване на **недоверие** на Министерския съвет или на министър-председателя;
- с приемане на **оставката** на Министерския съвет или на министър-председателя;
- при **смърт на министър-председателя**.

Прекратяване на пълномощията на основание на чл. 112, ал. 2 - когато **Министерски съвет не получи** искания вот на доверие. В този случай **министър-председателят е задължен да подаде оставката на правителството**. Във всички случаи на подаване на оставка до избиране на ново правителство старото продължава да изпълнява функциите си.

## Образуване, състав
Парламентарната процедура за съставянето на ново правителство протича през два етапа.  **Етап – избор на министър-председател** и **Етап – избор на министерски съвет.**

**Етап** – Предварителна фаза

Президентът след консултации с парламентарните групи възлага на кандидат за министър-председател, посочен от най-голямата по численост парламентарна група, да състави проект за състава на бъдещото правителство. Това е конституционно задължение на президента и може да се каже, че то има политически характер (президентът не е задължен юридически да с съобрази с техните становища). В 7-дневен срок кандидатът за министър-председател трябва да успее да предложи на президента състав на Министерския съвет. Президентът няма право да преценява дали кандидатите са подходящи. Той може да провери само дали отговарят на условията за избираемост /Членове на Министерския съвет могат да бъдат само ***български граждани***, които отговарят на ***условията за избиране на народни представители***/. Кандидатът се счита за избран, когато получи подкрепата на поне ½  от участвалите в гласуването. Ако първоначално предложеният кандидат за мининистър-председател не успее да предложи проект за бъдещо правителство, президентът възлага това на посочен от втората по численост парламентарна група кандидат за министър-председател. Ако и в този случай не бъде предложен състав на Министерския съвет, президентът в срока по предходната алинея възлага на някоя следваща парламентарна група да посочи кандидат за министър-председател. Когато проучвателният мандат е приключил успешно, президентът предлага на Народното събрание да избере кандидата за министър-председател. Ако той бъде избран, по негово предложение Народното събрание пристъпва към избор на подготвения състав на Министерски съвет.

**Етап** – парламентарна фаза 

Когато проучвателният мандат е приключил успешно, президентът предлага на Народното събрание да избере кандидата за министър-председател.

Парламентарната процедура по съставяне на правителство е разделена на два стадия:

- **избор на министър-председател** – счита се за избран ако за него са гласували повече от половината от участвалите в гласуването
- **избор на Министерски съвет – an block, а не по-отделно за всеки кандидат**.

Конституцията не регламентира как се процедира, **ако министър-председателят бъде избран, а предложеният от него състав на Министерски съвет получи отрицателен вот**. **РКС** №20/1992г.  гласи, че в случая опитът за съставяне на правителство е несполучлив и ще **трябва процедурата да започне отначало с проучвателен мандат**. Отрицателният вот за Министерски съвет „анулира” избора на министър-председател – това решение на Конституционния съд не може да бъде защитено с юридически аргументи.

## Служебно правителство
**Чл. 99** (5) Ако не се постигне съгласие за образуване на правителство, президентът назначава служебно правителство, разпуска Народното събрание и насрочва нови избори в срока по **чл. 64, ал. 3 (до два месеца след прекратяване на пълномощията на предишното)**. Актът, с който президентът разпуска Народното събрание, определя и датата на изборите за ново Народно събрание.

(6) Редът за съставяне на правителство по предходните алинеи се прилага и в случаите на **чл. 111, ал. 1 - 1. с гласуване на недоверие на Министерския съвет или на министър-председателя; 2. с приемане на оставката на Министерския съвет или на министър-председателя; 3. при смърт на министър-председателя.** 

(7) В случаите на ал. 5 и 6 президентът не може да разпуска Народното събрание през последните три месеца от своя мандат. Ако в този срок парламентът не може да състави правителство, президентът назначава служебно правителство. 

**Служебното правителство:**

- не полага клетва;
- върху него не се упражнява парламентарен контрол и не се носи политическа отговорност. Контролът се осъществява от президента;
- няма законодателна инициатива;
- не може да сключва договори за държавни заеми, тъй като за тях се иска предварително съгласие на Народното събрание;
- не може да прави предложение за обявяване на извънредно положение. Президентът определя структурата и персоналния състав на служебното правителство.

*Решение на Конституционния съд от 1992 – Народното събрание може да упражнява парламентарен контрол върху **служебното правителство**, но то не  **носи политическа отговорност** пред него, а **пред президента**.* Логично би било това да е президента, който го е на назначил. Конституционния съд с Решение № 20 от 1992 година заема обаче друго становище, а именно, че Народното събрание не може да упражнява парламентарен контрол върху служебното правителство, но то носи политическа отговорност пред парламента.

## Срок на дейност и състав на Министерски съвет. 
Конституцията **не регламентира срока на пълномощията на Министерски съвет**. Ако не възникнат ситуации за предсрочно прекратяване на пълномощията на Министерски съвет на осн. чл.111, ал.1 и чл.112, ал.2 К, **мандатът му съвпада с този на Народното събрание (***правителството подава оставка пред новоизбраното Народно събрание*). При нормални условия мандатът на Министерски съвет може да бъде **4 г**.

Освен това Конституцията не определя и числения състав на Министерски съвет, а посочва, че **той се състои от** **министър-председател, зам. мин-председатели и министри.** Конституцията от 1991г. не се обвързва с броя и поименното изброяване на **видовете министерства**. Това дава възможност за по-голяма оперативност на Министерски съвет и на Народното събрание да правят промени в системата на министерствата; броят а заместник-председателите също не е нормативно определен. 

В световната практика и у нас в определени периоди съществува институтът на т.нар. “**министри без портфейл**”. Те не оглавяват министерства, а отговарят за конкретни мероприятия или за определена сфера на дейност или контролират и координират дейността на група министерства.

**Министър-председател -** издава заповеди и разпореждания. Ненормативни АА. Могат да бъдат общи и индивидуални. Отговорност - Министър-председателят ръководи и координира общата политика на правителството и носи отговорност за нея – политическа - пред Народното събрание. Средства - чрез питания и запитвания на народните представители към министър-председателя и вотът на недоверие.

**Министри -** избират се от Народното събрание по предложение на министър-председателя. Изборът става с тайно гласуване ½ от гласувалите при наличието на необходимия кворум/. Не могат да бъдат народни представители. Не е държавен орган. Орган е Министерски съвет. Ръководи определено министерство. Те носят отговорност за своите действия. Издават правилници, наредби, инструкции и заповеди

**Министър без портфейл –** има правно положение на останалите членове на правителството. Възлагат му се задачи от контролен, координационен или друг характер, в помощ на добрата работа на правителството.

Министерският съвет издава постановления:

- когато приема правилници, наредби или инструкции;
- когато урежда съобразно законите неуредени от тях обществени отношения в областта на неговата изпълнителна и разпоредителна дейност.

Чл. 7. (1) Правилникът е нормативен акт, който се издава за прилагане на закон в неговата цялост, за организацията на държавни и местни органи или за вътрешния ред на тяхната дейност.

(2) Наредбата е нормативен акт, който се издава за прилагане на отделни разпоредби или подразделения на нормативен акт от по-висока степен.

(3) Инструкцията е нормативен акт, с който висшестоящ орган дава указания до подчинени нему органи относно прилагане на нормативен акт, който той е издал или чието изпълнение трябва да осигури.

*Условия за членовете на Министерски съвет*

Членове на Министерския съвет могат да бъдат само **български граждани**, които отговарят на условията за избиране на народни представители, а именно: 

- български гражданин, 
- няма друго гражданство, 
- навършил е 21 години, 
- не е поставен под запрещение 
- не изтърпява наказание лишаване от свобода.

На народния представител, избран за министър, се прекъсват пълномощията за времето, през което е министър. Несъвместимостта на двете длъжности не е характерна за класическия парламентаризъм. В някои държави се изисква министрите да бъдат депутати. Несъвместимостта е израз на разделението на властите – законодателна и изпълнителна.

***Членовете на Министерски съвет не се ползват с имунитет*.** Те носят наказателна отговорност на общо основание и за престъпления извършени при или по повод изпълнение на служебните им задължения. Ако деянието е престъпление от общ характер, то министърът е подсъден по общия ред за този вид деяния.

Правомощията на Министерския съвет се прекратяват при:

1. гласуване на **недоверие** на Министерския съвет или на министър-председателя; 
2. приемане на **оставката** на Министерския съвет или на министър-председателя; 
3. при **смърт на министър-председателя**.

## Правомощия
Правомощията на Министерски съвет са с изпълнителен характер. Чрез тях той осъществява висшата изпълнителна власт. Неделимо е Министерски съвет да използва процедури, които гарантират ефективното реализиране на предоставените му правомощия. КРБ регламентира двете основни функции на изпълнителната власт: **осъществява ръководство на вътрешната и външната политика на държавата**, т.е. правомощията са:

1. Министерски съвет осигурява общото ръководство на обществения ред и националната сигурност. Оперативното управление на тези дейности се осъществява от МВР и службите за сигурност.
2. Министерски съвет осъществява общо ръководство на Въоръжените сили. Оперативното им управление е възложено на Министерство на отбраната.
3. Общо ръководство на държавната администрация.

Същинските правомощия са дадени в чл. 106 и 107 КРБ.:

1. Ръководи изпълнението на държавния бюджет.
2. Организира стопанисването на държавното имущество.
3. Сключва, утвърждава и денонсира международни договори.
4. МС отменя незаконосъобразните и неправилни актове на министрите. 

Недопустимо е централните органи на изпълнителната власт да отменят актове на органите на местното самоуправление - децентрализация на властта. Самостоятелно правомощие на министър председателят е да назначава и освобождава зам. министрите (чл. 108 КРБ). Чл. 99, ал. 2 ЗМСМА - Министерски съвет назначава и освобождава областните управители. МС създава ведомства без ранг на министерства. Назначава и освобождава ръководителите им.

МС има право на **законодателна инициатива** (чл.87, ал.1- вносител на законопроекти), като наред с това **изготвя и проекта за държавен бюджет и го внася в Народното събрание**. След приемането, **ръководи реализацията му** в неговата приходна и разходна част и отчита изпълнението му пред Народното събрание ( чл.84, т.2) 

Чл.78, т.4 дава право на Министерски съвет да предлага при необходимост свикване на Народното събрание на заседание. 

МС може да сезира Конституционния съд по въпроси от неговата компетентност (чл.150, ал.1- спорове за компетентност; тълкуване на конституционната разпоредба). 

МС може да предлага на парламента да обяви военно или др. извънредно положение за цялата територия на страната или само за част от нея (чл.84, т.12). **Предлага** на президента назначаването и освобождаването на висшия команден състав на Въоръжените сили. 

МС взема участие при формиране на ръководния състав на дипломатическия корпус на Република България в чужбина. Той **предлага** на президента назначаване и освобождаване от длъжност на **посланиците и дипломатическите представители на България** в международните организации ( чл.98, т.6). Назначенията във Въоръжените сили и дипломацията се извършват от президента, само ако е направено предложение от Министерски съвет. 

Правителството утвърждава и денонсира международните договори в случаите, предвидени в закона. По предложение на Министерски съвет президентът утвърждава промените на границите и центровете на административно-териториалните единици (чл.98, т.5). Министерски съвет **назначава и освобождава областните управители** (чл.143, ал.2), които организират провеждането на държавна политика в областите.

## Отговорност на Министерски съвет.
**Министерски съвет като колегиален орган носи отговорност пред Народното събрание за провежданата политика**, която отговорност се изразява в политическо недоверие на Народното събрание към него, в резултат на което се прекратяват неговите пълномощия (чл.89, ал.1 и чл.112, ал.2 от Конституцията). Отговорността на правителството пред законодателния орган е **основен принцип на парламентаризма**. Тя не противоречи на принципа за разделение на властите, защото правителството запазва своята автономност.

Правителствената отговорност се реализира в следните разновидности:

- като колективна и солидарна отговорност на правителството за неговата дейност;
- като отговорност на мин-председателя пред Народното събрание ( чл.108, ал.2 от Конституцията);
- като политическата отговорност на отделен министър за неговата незадоволителна дейност по ръководството на министерството и на съответната сфера на обществения живот.

**Министрите носят отговорност и пред правителството за дейността** си. Те са отговорни и за вреди, причинени на граждани от техни незаконни действия и актове, но тази отговорност не е пряка, а се трансформира като отговорност на държавата (чл.7 от Конституцията)

Процедурите за търсене на политическа отговорност на Министерски съвет са конституционно установени. 

Институтът “**Вот на недоверие**”, гласуван от парламента по предложение на народните представители – „всеки акт или действие на Министерски съвет може да представлява конкретен повод за гласуване на недоверие” ( РКС № 13-1992г.)

**Вотът на недоверие се иска от опозицията с цел да бъде бламирано правителството.**

За да осигури стабилността на правителството и неговото съществуване да не е застрашено от случайно създали се обстоятелства в парламента, **Конституцията не допуска инцидентен блам**. Гласуването на недоверие може да стане само по установения от Конституцията ред и детайлно определените процедури от Правилника. Конституцията съдържа защитни механизми срещу с вота на недоверие. Изисква се предложението за гласуване на недоверие да е направено от **1/5 от народни представители**, което е гаранция срещу злоупотребата от страна на незначителни групи депутати; необходимо е **абсолютно мнозинство** от гласовете, за да се приеме решение за недоверие на Министерски съвет. Ако предложението бъде отхвърлено, през следващите **6 месеца** не се допуска отново искане за гласуване на недоверие на същото основание.

Институтът “ **вот на доверие**”- **иска се от Министерски съвет за цялостната му политика**, по неговата **програма** или по **конкретен повод**. Решението се приема с мнозинство повече от половината от присъстващите народни представители**. При негативен резултат министър-председателят е задължен да подаде оставката на правителството и да се прекратят неговите пълномощия**. Искането на вот на доверие е действие, чрез което правителството се стреми да затвърди разколебаното доверие на Народното събрание и да въздейства за сплотяване на мнозинството, което го подкрепя. Но това е рискован ход, защото може да се получи обратен резултат – правителството да не получи вота на доверие.

В случите, когато **предсрочно се прекратяват пълномощията** на правителството, мандатът за съставяне на ново не преминава върху следващата парламентарна група, **а същата политическа сила получава възможност отново да състави свое правителство**

## Актове на Министерски съвет
Министерски съвет, при изпълнение на правомощията си, приема различни актове, въз основа и за изпълнение на законите. Според чл. 114 КРБ това са постановления, правилници, наредби, разпореждания и решения. Те са разпоредителни и подзаконови по характер. Всички те са **административни актове, чиято основна функция е осъществяването на изпълнителната власт.** Актовете на Министерски съвет са юридическа форма за реализиране на представителните му правомощия. Те са разнородни по своя характер и осигуряват изпълнение на законите, като пораждат съответните правни последици за адресатите, към които са отправени. Те са подзаконови по природа и вторично уреждат вече регламентирани от закона обществени отношения. 

**Постановленията:** нормативни юридически актове от административен вид. 2 вида: актове на управление - с тях се поставят или решават основни въпроси на управлението, и постановления за приемане на правилници и наредби. Въпреки, че са нормативни в някои от тях се съдържат и ненормативни предписания. Тези постановления са със смесен характер. По принцип постановленията са подзаконови, но по изключение те могат да регламентират и първично определени обществени отношения *(с по-малка обществена значимост*). 

Постановленията на Министерски съвет, с които се приемат правилници и наредби са особени актове – не са нормативни по съдържание, а са нормативни по предназначение, защото чрез тях се приемат актове, съдържащи правни норми. 

**Разпореждания:** ненормативни юридически актове, с които се решават конкретни въпроси на социалното управление /свързани с дейността на определено министерство или други ведомства/. Не подлежат на обнародване и влизат в сила от деня на приемането им. 

**Решения:** ненормативни актове, които се приемат от Министерски съвет по текущи въпроси или въпроси от вътрешноорганизационен характер. С тях се уреждат конкретни индивидуални обществени отношения. 

**Правилници** Ненормативни АА. 2 вида- организационни или по прилагане на законите в тяхната цялост. 

**Наредби**: Наредби за конкретизация на отделни разпоредби на Нормативни актове от по-висока степен.

Актовете на Министерски съвет не могат да бъдат отменяни от Народното събрание. Чл. 125, ал. 2 Конституцията предоставя на **ВАС** правомощието да се произнесе по спорове за **законността** на актовете на Министерски съвет и министрите, но не и за целесъобразност. Всички административни актове подлежат на съдебен надзор, освен посочените в закона.

