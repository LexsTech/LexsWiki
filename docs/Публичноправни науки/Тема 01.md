---
title: Тема 01
---


# **Тема 1. Сравнителноправен преглед на Конституциите от 1879 г., 1947 г., 1971 г. и 1991 г.**
## Търновската конституция
**Първата** българска Конституция е Търновската от 16 април 1879 г. Това е демократична за времето си Конституция, тя е Конституция на прехода от азиатския феодализъм към капитализма. Тази Конституция възприема монархическата **форма на управление – „монархия наследствена и конституционна, с народно представителство“**. Унитарна държава, деление на окръжия, околии и общини. 

Търновската конституция възприема принципна на народния суверенитет и нормира основите на правовата държава. Конституирани са Обикновеното и Великото Народно събрание като представителни органи на Княжеството. Князът е върховен представител и глава на държавата. Монархът представлява държавата в международните отношения и началник на военните сили.

Министерски съвет е поставен начело на изпълнителната власт.

Законодателна власт – Законодателната власт принадлежи на княза и Народното събрание. Народното събрание е изградено и действа като еднокамарна асамблея от народни представители. Князът свиква парламента на сесии, така упражнява правото си на законодателна инициатива. Приетите закони се обнародват от княза. Князът може да разпуска парламента и да насрочва избор.

Изпълнителна власт – Принадлежи на княза и правителството. Министерски съвет и министрите действат под контрола на княза. Чрез укази князът определя министър-председател, който формира правителство и по чието предложение се назначават министрите. Князът не е длъжен да посочи министър-председател от партията спечелила изборите.

Съдебната власт – всички съдии се назначават от монарха. Съдилищата правораздават в името на княза, въпреки това се счита, че конституцията полага основите на независима съдебна власт.

Характеристика на Търновската конституция – либерално-демократичен тип. Либералното начало е свързано с гарантиране на относително широк кръг лични права и свободи на българските граждани. Либералния елемент е свързан и с онези гаранции за частната сфера на индивида. Демократичното начало се проявява в политическите права и публичните свободи – свобода на печата, на събиранията и сдружаването. Усложнена е нейната промяна, следователно е от твърдите конституции. Тя е и антифеодална. Тя отрича робството и благородническите привилегии. Тя е и светска конституция, тъй като прави ясно разграничение между държавната и духовната власт.

## Конституцията на Народна република България от 1947
**Втората** българска Конституция е приета от ВНС през 1947 г. Тя е Конституция на прехода **от капитализъм към социализъм**. Тя променя формата на Държавното управление **от монархическо в републиканско**. Принципът за разделението на властите, характерен за Търновската Конституция, е заменен с принципа за **единството на Държавната власт**. Свободният мандат е заменен с императивен мандат, т.е. мандат, според който депутатите са отговорни пред своите избиратели. Новата конституция обявява България за Народна Република с представително управление.

**Държавната власт –** заменен е принципа на разделение на властите с единството на държавата. Четири вида държавни органи – върховни органи на държавната власт, органи на държавното управление, местни органи на държавната власт и народни съдилища и прокуратура. Отношенията между държавните органи са основани на принципа на „демократическия централизъм“ според които всички държавни орани са изборни и едновременно с това са изградени в единна йерархична система.

Държавните органи и тяхната структура – Народното събрание – върховен орган на държава, носител на държавната власт във всичката ѝ пълнота, Парламентът формира всички останали органи. Президиум на Народното събрание – състоящ се от народни представители, които ръководят дейността на парламента, играе ролята на колективен държавен глава и между сесиите на парламента осъществява законодателна дейност – чрез укази. Министерски съвет – изпълнителен и разпоредителен орган на държавната власт, избира се от Народното събрание. Съдебната система – не е единна, отделна система на съдилища и прокурори.

Характеристика на конституцията -  не е идеологизирана конституция, но в същото време съдържа една своеобразна програма за трансформиране на политическата и икономическата система на обществото и за изграждане на социалистическата държа от съветски тип. Формално се прогласява плурализъм на формите на собственост, но се предвижда възможността за национализация на частната собственост. Започва процес на кооперация в земеделските райони. Уредени са основите на плановата икономика на държавния социализъм. Въведен е кръг от обекти на изключителна държавна собственост, а външната и вътрешната търговия са поставени под държавен контрол. Редуцират се партиите до две – комунистическа и земеделска. Двете партии участват заедно на изборите.

## Конституцията на Народна Република България от 1971
**Третата** българска Конституция е приета чрез референдум през 1971 г. Тя е (според партийните оценки) Конституцията на **прехода към развито социалистическо общество** след победата на социализма. В нея беше провъзгласена **ръководната роля на комунистическата партия** – идеологизирана. Конституцията прекратява политическия плурализъм – има само една партия вече.

Държавните органи за централизирани – насока към тоталитаризъм на държавата. Налице е уния между партийното и държавното ръководство. Народното събрание съединява законодателната и изпълнителната дейност на държавата и осъществява върховен контрол. Министерския съвет се формира по парламентарен път. Парламентът осъществява контрол върху действията на правителството, което от своя страна се отчита пред Народното събрание. Премахнат е президиумът на Народното събрание, като се създава нова институция – Държавен съвет. Той се състои само от народни представители играе ролята на колективен държавен глава. Съветът определя и законодателната програма на парламента, който отново не е постоянно действащ орган. Той законодателства между сесиите на народното събрание.

Почти не оставя място за осъществяването на местно самоуправление. Тое е лишено от ресурс, общинската собственост е силно свита, финансирането се осъществява от държавния бюджет. Наблюдава се отделение на политика от конкретните проблеми в отделните райони.

## Конституцията на Република България от 1991
**Четвъртата**, сега действаща Конституция, е приета през 1991 г. Това е Конституцията на прехода към гражданското общество и правова държава. Тя е плод на договореностите на Националната кръгла маса, която играе ролята на своеобразен пред парламент и има за задача да изчисти пътя към свободен и демократичен избор на Велико Народно събрание. Работата на кръглата маса преминава през две фази – подписване на споразумение за преобразуване на политическата система и създаване на условия за провеждане на избора за Велико Народно събрание. Конституцията е приета на няколко четения в рамките на които се разисква текст по текст.

Политическа система – парламентарна форма на управление, която се основава на едно гъвкаво разделение на властите. Народното събрание е носител на законодателната власт, Министерски съвет осъществява ръководство по осъществяване на вътрешната политика, има и президентска институция – независима и неутрална власт. Появява се Конституционен съд, и Съдебна власт – като независима власт.



